{"kural":[{"Number":1,"malayalam1":"അകാരത്തിൽത്തുടങ്ങുന്നു അക്ഷരാവലി; യെന്നപോൽ","malayalam2":"പ്രപഞ്ചോൽപ്പത്തിയാരംഭം ഭഗവൽശക്തി തന്നെയാം"},{"Number":2,"malayalam1":"ജ്ഞാനസ്വരൂപൻ ദൈവത്തെയാരാധിക്കാതിരിപ്പവൻ","malayalam2":"നേടിയിട്ടുള്ള വിജ്ഞാനം നിശ്ചയംഫലശുന്യമാം"},{"Number":3,"malayalam1":"ഭക്തരിൻമനമാംതാരിൽ വസിക്കുംദിവ്യശക്തിയെ","malayalam2":"ധ്യാനിക്കുന്നജനംമോക്ഷലബ്ധിയിൽ തുഷ്ടിനേടിടും"},{"Number":4,"malayalam1":"ഇഷ്ടാനിഷ്ടങ്ങളില്ലാത്ത ഭഗവാനേനിരന്തരം","malayalam2":"ഓർമ്മയുള്ളോർക്കൊരുനാളും ദുഃഖംവന്നുഭവിച്ചിടാ"},{"Number":5,"malayalam1":"ദൈവത്തിൽ വിശ്വസിച്ചുംകൊണ്ടെപ്പോഴും നന്മചെയ്യുകിൽ","malayalam2":"തിന്മവന്നുഭവിക്കില്ലാ ജീവിതത്തിലൊരിക്കലും"},{"Number":6,"malayalam1":"പഞ്ചേന്ദ്രിയസംയമനം ചെയ്തുദൈവീകമാർഗ്ഗമായ്","malayalam2":"ജീവിതായോധനം ചെയ്വോർ ചിരഞ്ജീവികളായിടും"},{"Number":7,"malayalam1":"നിസ്തുലഗുണവാനാകും ദൈവത്തിൻ നിനവെന്നിയേ","malayalam2":"മനോദുഃഖമകറ്റിടാൻ സാദ്ധ്യമാകുന്നതല്ലകേൾ"},{"Number":8,"malayalam1":"ദൈവവിശ്വാസമുൾക്കൊണ്ട് ധർമ്മക്കടൽ കടക്കാതെ","malayalam2":"അർത്ഥകാമാഴികൾതാങ്ങാൻ സാദ്ധ്യമാകില്ലൊരിക്കലും"},{"Number":9,"malayalam1":"കർമ്മശേഷി നശിച്ചുള്ള പഞ്ചേന്ദ്രിയങ്ങൾപോലവേ","malayalam2":"അഷ്ടഗുണവാനീശനെ ഭജിക്കാത്തോൻ വിനഷ്ടമാം"},{"Number":10,"malayalam1":"ദൈവഭക്തിയോടെ ലോകജിവിതം നിയന്ത്രിപ്പവൻ","malayalam2":"പുനർജ്ജന്മക്കടൽ താണ്ടുമല്ലാത്തോർക്കതസാദ്ധ്യമാം"},{"Number":11,"malayalam1":"വർഷപാതത്തിനാൽ ലോകം ജീവസ്സുറ്റു വളർന്നിടും","malayalam2":"തന്മൂലം മാരി ലോകത്തിന്നമൃതമാകുന്നു നിശ്ചയം."},{"Number":12,"malayalam1":"ഭക്ഷ്യധാന്യങ്ങളുണ്ടാക്കി മാനവർക്ക് കൊടുപ്പതും","malayalam2":"താനും ഭക്ഷണമായ്ത്തന്നെ നിലകൊള്ളു ന്നതും മഴ"},{"Number":13,"malayalam1":"കാലത്താൽ മഴ പെയ്യാതെയിരുന്നാലാഴിചൂഴുമീ","malayalam2":"ഭൂമിയിൽ പശിയാൽ നാശമേറെവന്നു ഭവിച്ചിടും"},{"Number":14,"malayalam1":"മാരിയാകും വളം തീരെ കുറവായെന്ന് വന്നിടിൽ","malayalam2":"കൃഷിക്കാർ കന്നുപൂട്ടാനായ് തയ്യാറാവില്ലൊരിക്കലും"},{"Number":15,"malayalam1":"ദുഷ്ടരേ മഴപെയ്യാതെ ദ്രോഹിക്കുന്നത് പോലവേ","malayalam2":"പെയ്തു ദുഷ്ടരെ രക്ഷിക്കാൻ പ്രാപ്തിയുടയതും മഴ"},{"Number":16,"malayalam1":"ഭൂമുഖത്ത് മഴത്തുള്ളി വീഴുകില്ലെന്ന് വന്നിടിൽ","malayalam2":"കാലികൾക്കാഹരിക്കാനായ് തൃണവർഗ്ഗം മുളച്ചിടാ"},{"Number":17,"malayalam1":"ആഴിയിൽ നിന്നെടുത്ത നീരാഴിയിൽ ചേർന്നിടായ്കിലോ","malayalam2":"സുമുദ്രത്തിൻറെ ഗാംഭീര്യം തന്നെ നന്നേ കുറഞ്ഞുപോം"},{"Number":18,"malayalam1":"ദേവന്മാർക്കായ് നടത്തുന്ന പൂജകർമ്മാദിയൊക്കെയും","malayalam2":"മുടങ്ങാനിടവന്നീടും മഴപെയ്യാതിരിക്കുകിൽ"},{"Number":19,"malayalam1":"വാനം പിന്മാറിയെന്നാകിൽ ജനം ചെയ്തുവരുന്നതാം","malayalam2":"തപദാനാദികൾക്കെല്ലാം നൂനം വിഘ്നം ഭവിച്ചീടും"},{"Number":20,"malayalam1":"ജലമില്ലാതെ ജീവിക്കാനാരാലും കഴിവറ്റതാം","malayalam2":"മഴയില്ലെങ്കിൽ സന്മാർഗ്ഗ ജീവിതം ദുഷ്കരം ദൃഢം"},{"Number":21,"malayalam1":"ആശ്രമനീതിപാലിച്ചും ആശയറ്റു കഴിഞ്ഞിടും","malayalam2":"ശ്രേഷ്ഠന്മാരിൻ സന്യാസ മഹത്വങ്ങൾ ഗ്രന്ഥങ്ങൾ പുകഴുന്നതാം"},{"Number":22,"malayalam1":"ഊഹിപ്പാൻ സാദ്ധ്യമാവില്ല വൈരാഗ്യത്തിൻറെ മേന്മകൾ","malayalam2":"ലോകത്തിലന്തരിച്ചോരെ ഗണിക്കാൻ സാദ്ധ്യമാകുമോ?"},{"Number":23,"malayalam1":"ജീവിതമരണം പോലെ ദ്വന്ദഭാവങ്ങൾ വേണ്ടപോൽ","malayalam2":"ചിന്തിച്ചറിഞ്ഞു സന്യാസമെടുത്തോരതിദിവ്യരാം"},{"Number":24,"malayalam1":"ജ്ഞാനമാമായുധത്താലേ പഞ്ചേന്ത്രിയ ഗജങ്ങളെ","malayalam2":"അടക്കിവാഴും ശക്തൻതാൻ മോക്ഷമർഹിച്ചിടുന്നവൻ"},{"Number":25,"malayalam1":"ഇന്ദ്രിയനിഗ്രഹം ചെയ്തു കൈവരിക്കുന്ന മാതൃക","malayalam2":"വാനലോകത്തിലെല്ലാർക്കും നേതാവായിടുമിന്ദ്രനാം"},{"Number":26,"malayalam1":"ജന്മനാതുല്യരെന്നാലും ശ്രേഷ്‌ഠകർമ്മാനുവർത്തികൾ","malayalam2":"പെരിയോർ; മറ്റവർതാണ നിലവാരത്തിലുള്ളവർ"},{"Number":27,"malayalam1":"സ്പർശനം, ദർശനം, ഘ്രാണം ശ്രവണം രുചിയെന്നിവ","malayalam2":"ചിന്തിക്കാൻ ശക്തിപ്രാപിച്ച വ്യക്തിലോകമറിഞ്ഞിടും"},{"Number":28,"malayalam1":"അഴിയാമുനിമന്ത്രങ്ങൾ നിലനിൽക്കുന്നതോർക്കുകിൽ","malayalam2":"പുണ്യവാക്കരുളിച്ചെയ്ത മുനികൾ മേന്മ ഗ്രാഹ്യമാം"},{"Number":29,"malayalam1":"മഹത്വമാം ശൈലത്തിന്മേൽ രമിക്കും മുനിപുംഗവർ","malayalam2":"കണം കോപമീയന്നെന്നാൽ ശാപമോക്ഷമസാദ്ധ്യമാം"},{"Number":30,"malayalam1":"ജിവരാശികളിൻ നേരെ ദയവുള്ളവരാകയാൽ","malayalam2":"അന്തണരെന്നറിവോരെ മുനിമാരെന്നുരക്കാലാം"},{"Number":31,"malayalam1":"ധർമ്മം മാന്യതയുണ്ടാക്കും കൂടെ സമ്പത്തുമേകിടും","malayalam2":"ഇത്രമേൽ നന്മ ചെയ്യുന്ന ധർമ്മമെത്ര സഹായകം"},{"Number":32,"malayalam1":"ധർമ്മത്തേക്കാൾ മഹത്തായ വിത്തം വേറില്ലനേടുവാൻ","malayalam2":"ധർമ്മത്തേ വിസ്മരിക്കുന്നതേറ്റം ദൗർഭാഗ്യമായിടും"},{"Number":33,"malayalam1":"തന്നാലാവും വിധം ധർമ്മ മാർഗ്ഗത്തിൽ വിഹരിക്കണം;","malayalam2":"ധർമ്മമാർഗ്ഗം ത്യജിക്കാതെ സ്ഥിരമായ്‌നിലകൊള്ളണം"},{"Number":34,"malayalam1":"ദുഷ്ടചിന്ത ജനിക്കാത്ത മനം ധർമ്മനിദാനമാം;","malayalam2":"മനശ്ശുദ്ധിവിനാ കർമ്മമെല്ലാം പ്രകടനങ്ങളാം"},{"Number":35,"malayalam1":"കോപം ഭോഗേച്ച്ഛയും പിന്നെ ദുർഭാഷണമസൂയയും","malayalam2":"ഇവനാലും ത്യജിച്ചീടിലതു ധാർമ്മിക ജീവിതം"},{"Number":36,"malayalam1":"തൽക്ഷണം ധർമ്മപന്ഥാവിൽ ചരിക്കു, നീട്ടി വെക്കൊലാ","malayalam2":"സർവ്വം നിന്നെ ത്യജിച്ചാലും ധർമ്മം നിന്നെത്തുണച്ചിടും"},{"Number":37,"malayalam1":"ധർമ്മത്താലുളവാം മേന്മയെന്തെന്നോതാതറിഞ്ഞിടാം","malayalam2":"പല്ലക്കേറ്റിനടപ്പോർക്ക് യാത്രികൾ തുല്യരാകുമോ?"},{"Number":38,"malayalam1":"ധർമ്മവിഘ്നം ഭവിക്കാതെ ജിവകാലം കഴിക്കുകിൽ","malayalam2":"പുനർജന്മകവാടത്തെ തടയും ശിലയായിടും"},{"Number":39,"malayalam1":"ധർമ്മജീവിതമൊന്നേതാൻ നൂനമാനന്ദദായകം","malayalam2":"അന്യഥാലബ്ധമോദങ്ങൾ ദുഃഖകാരണമായിടും"},{"Number":40,"malayalam1":"ഏവനും ഉയിർവാഴുമ്പോൾ ശ്രദ്ധയാനിർവ്വഹിക്കുവാൻ","malayalam2":"കടപ്പെട്ടുള്ളതേ ധർമ്മം; പാപമോ വർജ്ജനീയമാം"},{"Number":41,"malayalam1":"ഗൃഹനാഥൻറെ സഹായത്താലിതരാശ്രമവാസികൾ","malayalam2":"യഥായോഗ്യം സ്വധർമ്മങ്ങൾ നിർവ്വഹിക്കുന്നു ക്ഷേമമായ്"},{"Number":42,"malayalam1":"സന്യാസം സ്വീകരിച്ചോർക്കും പൊരുളില്ലാദരിദ്രർക്കും","malayalam2":"യാചനം തൊഴിലായോർക്കും ഗൃഹസ്ഥൻ തുണയായിടും"},{"Number":43,"malayalam1":"പിതൃക്ക, ളതിഥി, ദൈവം കുഡുംബാദികൾതാനുമാം","malayalam2":"ധർമ്മമൈവർക്കനുഷ്ഠിക്കലെന്നും കടമായായിടും"},{"Number":44,"malayalam1":"പാപം ഭയന്ന സമ്പാദ്യം ഭാഗം ചെയ്തനുഭോഗവും;","malayalam2":"ഗൃഹസ്ഥൻ നിഷ്ഠപാലിക്കിലൈശ്വര്യമേറിടും ക്രമാൽ"},{"Number":45,"malayalam1":"സ്നേഹവായ്പുമതോടൊപ്പം സ്വധർമ്മത്തിങ്കൽ ദീക്ഷയും","malayalam2":"നിഷ്കൃഷ്ടമായ്‌പാലിക്കുന്ന ഗൃഹസ്ഥാശ്രമി ധന്യനാം"},{"Number":46,"malayalam1":"വഴിപോലെ സ്വധർമ്മങ്ങൾ ഗൃഹസ്ഥൻ നിർവ്വഹിക്കുകിൽ","malayalam2":"പ്രവേശിക്കുന്നതെന്തിനായ് മറ്റു മൂന്നാശ്രമങ്ങളിൽ?"},{"Number":47,"malayalam1":"ധർമ്മമോഹികളായുള്ള മുമുക്ഷുക്കളനേകരിൽ","malayalam2":"കടമകൾ പാലിക്കുന്ന ഗൃഹസ്ഥൻ ശ്രേഷ്ഠനായിടും"},{"Number":48,"malayalam1":"വീഴ്ചപറ്റാതെ കർത്തവ്യം നിറവേറ്റും ഗൃഹസ്ഥനോ","malayalam2":"ആത്മദണ്ഡന ചെയ്യുന്ന മുനിയേക്കാൾ വിശിഷ്ടനാം"},{"Number":49,"malayalam1":"ധർമ്മമെന്നു പറഞ്ഞാലോ ഗൃഹസ്ഥം തന്നയായിടും","malayalam2":"പഴിയന്യരുരക്കാറില്ലെങ്കിലേറെ വിശിഷ്ടമാം"},{"Number":50,"malayalam1":"ഐഹികജീവിതം നീതിനിഷ്ഠയോടെനയിപ്പവൻ","malayalam2":"സ്വർഗ്ഗലോകസ്ഥരാം ദേവൻമാർക്ക് തുല്യം ഗണിച്ചിടും"},{"Number":51,"malayalam1":"ഭർത്താവിൻ ശേഷിയും ജീവലക്ഷ്യവും കരുതുന്നതായ്","malayalam2":"സ്വയം സംയമനം പാലിക്കുന്നോളുത്തമ പത്നിയാം"},{"Number":52,"malayalam1":"പത്നിയിൽ ഗൃഹനാഥന്നു യോജിക്കും ഗുണമില്ലയേൽ","malayalam2":"മേന്മയെത്രയിരുന്നാലും ജിവിതം പുണ്യമറ്റതാം"},{"Number":53,"malayalam1":"ഭാര്യ ഗുണവതീയെങ്കിലെല്ലാമൈശ്വര്യപൂർണ്ണമാം","malayalam2":"ഗുണം കേട്ടവളാണെങ്കിൽ മേന്മയെല്ലാം നശിച്ചുപോം"},{"Number":54,"malayalam1":"നിശ്ചയം പത്നിയിൻ പാതിവ്രത്യത്തേക്കാളുയർന്നതായ്","malayalam2":"പ്രതിക്ഷിക്കേണ്ടതായില്ല വേറെ സൽഗുണമൊന്നുമേ"},{"Number":55,"malayalam1":"പ്രഭാതത്തിലെഴുന്നേറ്റു പതിയേ ദൈവമെന്നപോൽ","malayalam2":"ഭക്തിയോടെ നമിക്കുന്നോൾ പെയ്യെന്നാൽ പെയ്യുമേ മഴ"},{"Number":56,"malayalam1":"പതിഭക്തിയോടെയെന്നും തന്നെയും തൻറെ മാനവും","malayalam2":"പതിയേയും സൽഗുണത്തേയും രക്ഷിക്കുന്നവളുത്തമി"},{"Number":57,"malayalam1":"സ്ത്രീകൾക്ക് പുറമേനിന്ന് നൽകും കാവൽഫലപ്പെടാ","malayalam2":"പാതിവ്രത്യത്തൊടേതങ്ങൾ സ്വയം കാപ്പതു കാവലാം"},{"Number":58,"malayalam1":"ഭർത്താക്കന്മാരെ ദൈവംപോൽ ഭക്തിയോടെ നിനക്കുകിൽ","malayalam2":"സ്ത്രീകൾക്ക് പരലോകത്തിൽ മഹത്വം കൈവരുന്നതാം"},{"Number":59,"malayalam1":"ഭക്തയാം പത്നിയില്ലാത്തോൻ പഴികൂറും വിരോധിതൻ","malayalam2":"മുമ്പാകെ വീരസിംഹം പോലഭിമാനം നടിച്ചിടാ"},{"Number":60,"malayalam1":"ഗുണസമ്പന്നയാം പത്നി ഭവനത്തിന്ന് മംഗളം;","malayalam2":"നല്ലസന്താനമുണ്ടായാലലങ്കാരവുമായിടും"},{"Number":61,"malayalam1":"ഐഹികജീവിതത്തിങ്കലനുഗ്രഹമനേകമാം;","malayalam2":"വിദ്വൽ സന്താനലാഭം പോലില്ലമാന്യത ലോകരിൽ"},{"Number":62,"malayalam1":"അന്യരാൽ പഴികൂറാത്ത പുത്രനോന്നു ജനിക്കുകിൽ","malayalam2":"എഴുജന്മം വരാവുന്ന തീ വിനകളൊഴിഞ്ഞിടും"},{"Number":63,"malayalam1":"സന്താനങ്ങൾ പിതൃസ്വത്താ ണെന്ന് ലോകോക്തിയുള്ളതാൽ","malayalam2":"മക്കളാലാർജ്ജിതം വിത്തം താതൻ സമ്പാദ്യമായിടും"},{"Number":64,"malayalam1":"സ്വന്തം കുഞ്ഞിൻ കരത്താലേ കലമ്പിച്ചേർത്ത ഭക്ഷണം","malayalam2":"പിതാവിൻ ജിഹ്വയിൽ തീർത്തും പീയൂഷം പോൽ രുചിപ്രദം"},{"Number":65,"malayalam1":"മക്കളിന്നുടൽ ദേഹത്തിൽ സ്പർശിച്ചാൽ കുളിരേകിടും","malayalam2":"ശബ്ദശ്രവണമോ കാതിന്നിമ്പമേകുന്നതായിടും"},{"Number":66,"malayalam1":"കുഞ്ഞിൻകൊഞ്ചൽ ശ്രവിക്കാത്ത മന്ദഭാഗ്യർ കഥിച്ചിടും;","malayalam2":"വീണയും കുഴലും കേൾവിക്കേറ്റം സുന്ദരമായിടും"},{"Number":67,"malayalam1":"താതൻ പുത്രന് നൽകുന്ന ശ്രേഷ്ഠമാം ധനമൊന്നുതാൻ","malayalam2":"പണ്ഡിതന്മാർ സമൂഹത്തിൽ മുൻ നിൽക്കാൻ പ്രാപ്തമാക്കുക"},{"Number":68,"malayalam1":"പുത്രൻ പണ്ഡിതനാകുമ്പോൾ പിതാവിന്നേറെമോദമാം","malayalam2":"ലോകജനതക്കെല്ലാർക്കുമാനന്ദമൊരുപോലെയാം"},{"Number":69,"malayalam1":"തൻറെ പുത്രൻ പഠിപ്പുള്ളോനെന്ന് ലോകർ കഥിക്കവേ","malayalam2":"പിറന്ന നാളേക്കാളേറെ സന്തോഷമടയുന്നു തായ്"},{"Number":70,"malayalam1":"തപത്താലിത്ര സൽപ്പുത്രൻ ജനിച്ചെന്നു ജനങ്ങളാൽ","malayalam2":"പുകഴ്ത്താനിടയാക്കുന്നതച്ഛനോടുള്ള നന്ദിയാം"},{"Number":71,"malayalam1":"ദയയുള്ളോർ പരൻദുഃഖം കണ്ടാൽ കണ്ണീരൊഴുക്കിടും","malayalam2":"ദയയെന്ന ഗുണം താഴിട്ടടക്കാനാവതാകുമോ?"},{"Number":72,"malayalam1":"ദയയില്ലാത്തവർ സർവം തങ്ങൾക്കെന്നു ധരിക്കയാം","malayalam2":"ദയയുള്ളോരെല്ലും കൂടെ പൊതുസ്വത്തായ് ഗണിച്ചിടും"},{"Number":73,"malayalam1":"ദേഹത്തിന്നും വഹിക്കുന്ന ദേഹിക്കുമിടയിൽ വരും","malayalam2":"ബന്ധം തന്നെ നിനച്ചീടിൽ ദയയാലുത്ഭവിപ്പതാം"},{"Number":74,"malayalam1":"ബന്ധമില്ലെങ്കിലും സ്നേഹം തോന്നിക്കും ദയ കാട്ടണം","malayalam2":"ദൈവജീവിതമാർഗ്ഗത്തിൽ ജ്ഞാനമുൽപ്ന്നരുടെ മായിടും"},{"Number":75,"malayalam1":"ലോകരോടു ദയാപൂർവ്വം പഴകിക്കഴിയുന്നവർ","malayalam2":"നിർണ്ണയമിഹലോകത്തിലിമ്പമനുഭവിച്ചിടും"},{"Number":76,"malayalam1":"ദയയാൽ ധർമ്മകർമ്മങ്ങൾ മാത്രമുൽപ്പന്നമായിടും","malayalam2":"എന്നതജ്ഞരുടെ ചിന്ത; ധീരതക്കുമതേ തുണ"},{"Number":77,"malayalam1":"വെയിൽ വാട്ടിയുണക്കും പോലെല്ലി ല്ലാത്ത പുഴുക്കളെ","malayalam2":"ധർമ്മനീതിഹനിക്കുന്നു ദയയില്ലാത്ത ദുഷ്ടരെ"},{"Number":78,"malayalam1":"മരുഭൂമിയിൽ വാടുന്ന തരുവിൻ തളിരെന്ന പോൽ","malayalam2":"ഫലമില്ലാതെ പാഴാകും ദയാശുന്യൻറെ ജിവിതം"},{"Number":79,"malayalam1":"ദയയാകുന്നൊരുള്ളംഗമുടമപ്പെട്ടിടാത്തവൻ","malayalam2":"ബാഹ്യമംഗളങ്ങളുണ്ടായിട്ടെന്തവന്ന് പ്രയോജനം?"},{"Number":80,"malayalam1":"ദയാശീലൻ ജീവിക്കുന്നു ദേഹിയുള്ള ശരീരമായ്‌","malayalam2":"ദയയില്ലാത്തവൻ, പാർത്താൽ തോൽക്കുടിലസ്ഥിപഞ്ജരം"},{"Number":81,"malayalam1":"അതിഥീ സേവനം ചെയ്‌വാൻ ലക്ഷ്യമുള്ളിലിരിക്കയാൽ","malayalam2":"ഗൃഹസ്ഥൻ തൻ പ്രയത്നത്താൽ ധനമാർജ്ജിപ്പതൊക്കെയും"},{"Number":82,"malayalam1":"അതിഥി വിട്ടിലുള്ളപ്പോൾ തനിയേ താൻ ഭുജിച്ചിടൽ","malayalam2":"അമൃത് തന്നെയായാലുമൊട്ടുമുചിതമല്ല കേൾ"},{"Number":83,"malayalam1":"അതിഥികൾക്കെല്ലായ്പ്പോഴുമാതി ഥ്യം നൽകിടുന്നവൻ","malayalam2":"എവ്വിധദുഃഖതാപത്താലൊട്ടും കെട്ടുമുടിഞ്ഞിടാ"},{"Number":84,"malayalam1":"അതിഥിയെ സ്നേഹത്തോടെ സ്വീകരിച്ചാദരിച്ചിടും","malayalam2":"ഭവനത്തിലെല്ലായ്പ്പോഴുമൈശ്വര്യം വിളയാടിടും"},{"Number":85,"malayalam1":"അതിഥി സൽക്കാരം ചെയ്തു ശേഷിപ്പതു ഭുജിപ്പവൻ","malayalam2":"സ്വന്തം കൃഷിയിടത്തിങ്കൽ വിത്തുപാകേണ്ടതില്ല പോൽ"},{"Number":86,"malayalam1":"വന്നവർക്കന്നമേകി, പിൻ വരുവോരെ പ്രതീക്ഷിക്കും","malayalam2":"ഗൃഹസ്ഥൻ വാനലോകത്തിൽ ദേവർക്കതിഥിയായിടും"},{"Number":87,"malayalam1":"വിരുന്നൂട്ടി സ്വയം ധർമ്മമാചരിക്കും ഗൃഹസ്ഥൻറെ","malayalam2":"പുണ്യമായതിഥിക്കേറ്റ സംതൃപ്തിക്കനുപാതമാം"},{"Number":88,"malayalam1":"ആതിതേയത്വമേൽക്കാതെ ലാഭത്തോടെ കഴിപ്പവൻ","malayalam2":"എല്ലാം നശിച്ചുപോയല്ലോയെന്നൊരിക്കൽ തപിച്ചിടും"},{"Number":89,"malayalam1":"അതിഥിസൽക്കാരം ചെയ്‌വാൻ മടികാട്ടും ധനാധിപൻ","malayalam2":"ഐശ്വര്യത്തോടെ ദാരിദ്ര്യം പേറും ഭോഷത്വമാർന്നവൻ"},{"Number":90,"malayalam1":"മുഖത്തണച്ചു സൗഗന്ധമേറ്റാൽ വാടുന്നു പുഷ്പകം","malayalam2":"ആതിതേയമുഖം കണ്ടാൽ വാടിപ്പോകും വിരുന്നുകാർ"},{"Number":91,"malayalam1":"വഞ്ചന ലേശമില്ലാതെ സ്നേഹപുർവ്വം കഥിപ്പവൻ","malayalam2":"വിജ്ഞരിൻ വാക്യമെപ്പോഴും മാധുര്യം പ്രകടിപ്പതാം"},{"Number":92,"malayalam1":"സുസ്മേരവദനത്തോടെ മധുപോലുരിയാടിയാൽ","malayalam2":"ആത്മാർത്ഥമാം ദാനത്തേക്കാളേറ്റവും നന്മയുള്ളതാം"},{"Number":93,"malayalam1":"തുഷ്ടമാം മുഖഭാവത്തിലിമ്പമായ് വദനം നോക്കി","malayalam2":"സ്നേഹമൂറുന്ന വാക്യങ്ങളുച്ചരിപ്പതു ധർമ്മമാം"},{"Number":94,"malayalam1":"സന്തോഷമുളമാംവണ്ണം ഭാഷണം ശീലമാക്കുകിൽ","malayalam2":"ദാരിദ്ര്യഹേതുവാലൊട്ടും ദുഃഖിക്കാനിടവന്നിടാ"},{"Number":95,"malayalam1":"വിനായഭാവവും, കൂടെ തേനൂറും മൃദുവാണിയും;","malayalam2":"വ്യക്തിയിൽ ഭൂഷണം വേറിട്ടൊന്നുമില്ലതു പോലെകേൾ"},{"Number":96,"malayalam1":"അന്യരിൽ നന്മയാശിച്ചും നല്ലവാക്കുരിയാടിയാൽ","malayalam2":"പാപങ്ങൾ തേഞ്ഞുമാഞ്ഞീടും പുണ്യങ്ങളേറി വന്നിടും"},{"Number":97,"malayalam1":"ദാനം ചെയ്യുന്നതോടൊപ്പം നന്മയായ് വാക്കുരക്കുകിൽ","malayalam2":"ഇമ്പമാം ജിവിതം ലഭ്യം നന്മയേറെ വളർന്നിടും"},{"Number":98,"malayalam1":"ദോഷമന്യർക്ക് ചെയ്യാതെ മധുരഭാഷിയാവുകിൽ","malayalam2":"നിർണ്ണയമിരുലോകത്തുമിമ്പമോടെ വസിക്കലാം"},{"Number":99,"malayalam1":"സ്വാദേറും വാക്കുകൾ നൽകുമാനന്ദമാസ്വദിച്ചവൻ","malayalam2":"അന്യരോടുരിയാടുമ്പോൾ ക്രൂരമാവുന്നതെന്തിനേ?"},{"Number":100,"malayalam1":"മധുരവാക്കുരക്കാതെ പാരുഷ്യം വെളിവാക്കുകിൽ","malayalam2":"തരുവിൽ പഴമുള്ളപ്പോൾ കായ്ഭുജിപ്പതു പോലെയാം"},{"Number":101,"malayalam1":"നാം ചെയ്യാതെ, നമുക്കായ് ചെയ്തിടും സേവനത്തിനായ്","malayalam2":"മണ്ണും വിണ്ണും കൊടുത്താലും സാമ്യമാകില്ലൊരിക്കലും"},{"Number":102,"malayalam1":"ചെറുതെങ്കിലുമാപത്തിൽ വേണ്ടനേരത്ത് ചെയ്തതാം","malayalam2":"ഉപകാരം നിനക്കുമ്പോൾ ലോകത്തേക്കാൾ മികച്ചതാം"},{"Number":103,"malayalam1":"പ്രത്യുപകാരമോരാതെയന്യർനൽകുന്ന സേവനം","malayalam2":"ദയാവായ്പിൽ നിനക്കുമ്പോളാഴിയേക്കാൾ മഹത്തരം"},{"Number":104,"malayalam1":"നന്മ തിന്മയോളം ചെയ്‌താൽ കാണ്മതോ പനയോളമായ്","malayalam2":"മഹാമനസ്കരായുള്ള നന്ദികാട്ടുന്ന പണ്ഢിതർ"},{"Number":105,"malayalam1":"മുൻ ചെയ്ത സേവനത്തോടും ചേർത്തു നന്ദി മതിക്കൊലാ;","malayalam2":"ഭോക്താവിന്നുളവാകുന്ന ഭോഗം താൻ നന്ദിമുല്യമാം"},{"Number":106,"malayalam1":"സജ്ജനബന്ധമെപ്പോഴും ഭദ്രമായ്‌ നിലനിർത്തണം;","malayalam2":"കഷ്ടകാലേ തുണച്ചോരോടെന്നെന്നും നന്ദി കാട്ടണം"},{"Number":107,"malayalam1":"ആപൽക്കാലത്തു ദവിയാൽ രക്ഷചെയ്തുള്ള മിത്രരെ","malayalam2":"ഏഴുജന്മത്തിലും കൂടെ മറക്കുന്നില്ല സജ്ജനം"},{"Number":108,"malayalam1":"സ്നേഹം പരകൃതം തീരേ മറക്കുന്നതധർമ്മമാം;","malayalam2":"ദ്രോഹമാണെങ്കിലന്നേരം തന്നേയങ്ങു മറക്കണം"},{"Number":109,"malayalam1":"കൊലചെയ് വത് പോലുള്ള തിന്മ ചെയ്തവനാകിലും","malayalam2":"മുൻചെയ്ത നന്മയോർക്കുമ്പോളുള്ളിലാശ്വാസമായിടും"},{"Number":110,"malayalam1":"പെരും ദുഷ്ടത ചെയ്താലും പാപമുക്തി ലഭിച്ചിടാം;","malayalam2":"നന്ദി കാട്ടാത്ത ദുഷ്ടർക്ക്, മോചനം സാദ്ധ്യമല്ല കേൾ"},{"Number":111,"malayalam1":"സമൂഹബന്ധമോരാതെ നീതിയെല്ലാർക്കുമൊന്നുപോൽ","malayalam2":"നൽകുവാൻ കഴിവായീടിലതു വ്യക്തിയിൽ നന്മയാം"},{"Number":112,"malayalam1":"നീതിമാൻ തൻറെ സമ്പാദ്യം നാശമേൽക്കാതെ നിത്യമായ്","malayalam2":"പിൻവരും താവഴിക്കാർക്കായ് സ്ഥായിയായ് നിലനിന്നിടും"},{"Number":113,"malayalam1":"നീതിയല്ലാത്ത മാർഗ്ഗേണ നേടുന്ന പൊരുളൊക്കെയും","malayalam2":"നിർദ്ദോഷമെന്ന് കണ്ടാലും നിരാകരിക്കലുതത്തമം"},{"Number":114,"malayalam1":"നീതിപാലിപ്പവൻ, നീതി ലംഘനം ചെയ്തിടുന്നവൻ;","malayalam2":"സന്താനജിവിതം നോക്കിയറിയാം രണ്ടുപേരെയും"},{"Number":115,"malayalam1":"ജീവിതത്തിൽ ഭവിക്കുന്നു നന്മയും തിന്മയും ക്രമാൽ;","malayalam2":"സജ്ജനം മനമെപ്പോഴും നീതിയിൽ നിലനിർത്തണം"},{"Number":116,"malayalam1":"നിഷ്പക്ഷനിലവിട്ടുംകൊണ്ടുള്ളം ചായുന്നതാകുകിൽ","malayalam2":"നീക്കം നാശത്തിലേക്കാണെന്നുള്ള ബോധമുദിക്കണം"},{"Number":117,"malayalam1":"നീതിയിൽ നിഷ്ഠ പാലിക്കെ ദാരിദ്ര്യം വന്നുചേരുകിൽ","malayalam2":"ദരിദ്രനായ് ഗണിക്കില്ല ലോകരാധർമ്മനിഷ്ഠനെ"},{"Number":118,"malayalam1":"മുമ്പിലും തൂക്കിടുമ്പോഴും സമം നിൽക്കും തുലാസ്സുപോൽ","malayalam2":"മനം നിഷ്പക്ഷമായ്നിൽപ്പതഴകാകുന്നു വിജ്ഞരിൽ"},{"Number":119,"malayalam1":"ഉള്ളിൽ നിഷ്പക്ഷതാഭാവം പാലിക്കുന്നവരവ്വിധം","malayalam2":"വാക്കിലും നീതിപാലിക്കൽ പൂർണ്ണതക്ക് നിദാനമാം"},{"Number":120,"malayalam1":"തൻറെ വ്യാപാരതാൽപ്പര്യം സംരക്ഷിപ്പത് പോലവേ","malayalam2":"അന്യരിൻ നന്മ രക്ഷിക്കൽ വണിജന്നുടെ ധർമ്മമാം"},{"Number":121,"malayalam1":"അടക്കമുള്ളവർ ദേവ ലോകത്തിൽ ചെന്നു ചേർന്നിടും;","malayalam2":"അടക്കമില്ലാത്തോരന്ധകാരത്തിലാപതിച്ചിടും"},{"Number":122,"malayalam1":"അടക്കം നിധിപോൽ കാത്തു രക്ഷിക്കേണ്ടതുതന്നെയാം;","malayalam2":"അതിനേക്കാൾ വിലപ്പെട്ട ഗുണം വേറില്ലമർത്ത്യരിൽ"},{"Number":123,"malayalam1":"അറിവുള്ളതിനോടൊപ്പമടക്കവുമൊരുത്തനിൽ","malayalam2":"സ്ഥായിയായ് കാണ്കിലോ ലോകരെല്ലാം വാഴ്ത്തിപ്പുകഴ്ത്തിടും"},{"Number":124,"malayalam1":"സ്വന്തം നിലയറിഞ്ഞും കൊണ്ടടങ്ങിക്കഴിയുന്നവൻ","malayalam2":"ആയുസ്സിലടയും മേന്മ മലയേക്കാളുയർന്നതാം"},{"Number":125,"malayalam1":"വിനയത്തോടടക്കവുമെല്ലാർക്കും സൽഗുണങ്ങളാം;","malayalam2":"ധന്യരിലവയുണ്ടെങ്കിലേറ്റവും ധന്യരാണവർ"},{"Number":126,"malayalam1":"പഞ്ചേന്ദ്രിയങ്ങൾ കുർമ്മം പോലടക്കാൻ പ്രാപ്തനായവൻ","malayalam2":"ഏഴുജന്മങ്ങളിൽ സ്വന്തം ജിവിതം രക്ഷനെടിടും"},{"Number":127,"malayalam1":"എന്തടക്കാൻ മറന്നാലും നാവടക്കാൻ മറക്കൊലാ;","malayalam2":"മറന്നാൽ പിഴവാക്കാലേ ദുഃഖത്തിനിടയായിടും"},{"Number":128,"malayalam1":"നീചവാക്യമുരച്ചും കൊണ്ടന്യന്ന് നോവുനൽകുകിൽ","malayalam2":"ധർമ്മകർമ്മങ്ങളാൽ കിട്ടും പുണ്യമെല്ലാം നശിച്ചിടും"},{"Number":129,"malayalam1":"കാലക്രമത്തിലാറുന്നു തീയിനാലേർപ്പെടും വ്രണം","malayalam2":"വായിനാൽ വ്രണമുണ്ടായാലൊരുനാളുമുണങ്ങിടാ"},{"Number":130,"malayalam1":"കോപമുള്ളിൽ കനിയാതെയടങ്ങി വിദ്യ നേടുകിൽ","malayalam2":"അവനിൽ വന്നുചേർന്നീടുമെല്ലാധർമ്മ ഗുണങ്ങളും"},{"Number":131,"malayalam1":"മേന്മക്ക് കാരണമായിത്തീരുമാചാര രീതികൾ","malayalam2":"കാക്കണം; സത്സ്വഭാവങ്ങളുയിരേക്കാളുയർന്നതാം"},{"Number":132,"malayalam1":"ശ്രദ്ധയാനില നിർത്തേണം സത്സ്വഭാവങ്ങൾ വായ്‌ വിനിൽ;","malayalam2":"വിദ്യയേറെ ലഭിച്ചാലും സ്വഭാവം തുണയായിടും"},{"Number":133,"malayalam1":"സ്വഭാവഗുണമെപ്പോഴും കുലമേന്മക്ക് ചേർന്നതാം;","malayalam2":"ദുഷ്ടസ്വഭാവിയാണെങ്കിൽ ജന്മം നീചകുലത്തിലാം"},{"Number":134,"malayalam1":"ദ്വിജനോത്ത് മറന്നെങ്കിൽ വീണ്ടുമോതിപ്പഠിക്കലാം;","malayalam2":"ആചാരദോഷമേർപ്പെട്ടാൽ കുലമേന്മ നശിച്ചിടും"},{"Number":135,"malayalam1":"അസൂയയുള്ളവൻ പക്കൽ ധനമില്ലാതെയായപോൽ","malayalam2":"സ്വഭാവഗുണമില്ലെങ്കിലുയർച്ചയുമകന്നുപോം"},{"Number":136,"malayalam1":"ആചാരമൊഴിവാക്കീടൽ കുറ്റമായറിയപ്പെടും;","malayalam2":"മാനം കാക്കുന്ന മാന്യന്മാരാചാരം നിറവേറ്റിടും"},{"Number":137,"malayalam1":"ആചാരങ്ങളനുഷ്ഠിച്ചാൽ മേൽഗതിക്കിടയായിടും;","malayalam2":"ആചാരഹാനിയേർപ്പെട്ടാൽ പഴികേൾക്കാനിടം വരും"},{"Number":138,"malayalam1":"സത്സ്വഭാവത്തിനാലിമ്പം ജീവിതത്തിൽ ലഭിച്ചിടും;","malayalam2":"കഷ്ടതക്കിരയായീടും സ്വഭാവദൂഷ്യമുള്ളവർ"},{"Number":139,"malayalam1":"സത്സ്വഭാവികളിൻ വായിൽ സഭ്യമല്ലാത്ത വാക്കുകൾ","malayalam2":"ശ്രദ്ധയില്ലാതെയായ് പോലുമുച്ചരിക്കാനിടം വരാ"},{"Number":140,"malayalam1":"ലോകനീതിക്ക് യോജിപ്പായ് പഴകാൻ പഠിയാതവർ","malayalam2":"ഗ്രന്ഥമേറെപ്പഠിച്ചാലുമജ്ഞരെന്നുര ചെയ്യണം"},{"Number":141,"malayalam1":"പരദാരങ്ങളിൽ മോഹം ജനിക്കുന്നതബദ്ധമാം;","malayalam2":"ധർമ്മജ്ഞാനികളായുള്ളോർ തദ്ദോഷത്തിൽ വിമുക്തരാം"},{"Number":142,"malayalam1":"ധർമ്മമാർഗ്ഗം വെടിഞ്ഞോരിൽ കാമഭ്രാന്തിന്ന് പാത്രമായ്","malayalam2":"പരഗേഹകവാടത്തിൽ നിൽക്കുന്നോർ വിഡ്ഢികൾ നൃണം"},{"Number":143,"malayalam1":"വിശ്വസ്ത സ്നേഹിതൻ വീട്ടിൽ നീചമായ് വിഹരിപ്പവൻ","malayalam2":"ജീവനോടെയിരുന്നാലും പിണം പോൽ കഴിയുന്നവർ"},{"Number":144,"malayalam1":"ഏറെ യോഗ്യതയാർന്നാലും എള്ളോളം ചിന്തയെന്നിയേ","malayalam2":"പരഗേഹം പ്രവേശിപ്പോൻ നിന്ദ്യനായി ഭവിച്ചിടും"},{"Number":145,"malayalam1":"സാരമാക്കാതെയന്യൻറെ പത്നിയോടെ രമിപ്പവൻ","malayalam2":"അടയും നിന്ദ്യതയോർത്താൽ മരണാന്തം നിലപ്പതാം"},{"Number":146,"malayalam1":"ശത്രുത, പാപവും, നിന്ദാ, ഭയമെന്നീ ചതുർവിന","malayalam2":"പരസ്ത്രീഗമനം ചെയ്യും നീചനെ വിട്ടുപോയിടാ"},{"Number":147,"malayalam1":"പരസ്ത്രീയിൽ മനം വെക്കാതുള്ളം ശുദ്ധമിയന്നവൻ","malayalam2":"ധർമ്മമാർഗ്ഗേചരിക്കുന്ന ഗൃഹസ്ഥാശ്രമിയായിടും"},{"Number":148,"malayalam1":"പരഗേഹിനിയിൽ മോഹം ജനിക്കാതേ, ദർശിക്കാതേ","malayalam2":"പുരുഷത്തന്മ കാക്കുന്നോൻ ധർമ്മിയും സത്സ്വഭാവിയുമാം"},{"Number":149,"malayalam1":"പരദാരത്തിലാശിക്കാതടങ്ങി ക്കഴിയുന്നവൻ","malayalam2":"കടൽ ചൂഴുന്നലോകത്തിൽ നന്മകൾക്കർഹനായിടും"},{"Number":150,"malayalam1":"ധർമ്മനിഷേധിയായ് മുറ്റും പാപപങ്കിലനാകിലും","malayalam2":"പരസ്ത്രീസ്പർശനം കൂടാതുയിർ വാഴുന്നതുത്തമം"},{"Number":151,"malayalam1":"തന്നെ വെട്ടിക്കുഴിപ്പോർക്കും താങ്ങായ് നിൽക്കുന്ന ഭൂമിപോൽ","malayalam2":"തിന്മ ചെയ്യുന്ന ദ്രോഹിക്കും നന്മ ചെയ് വത് ധർമ്മമാം"},{"Number":152,"malayalam1":"ഒരുത്തൻ ചെയ്തിടും തിന്മ പൊറുക്കുന്നത് പുണ്യമാം","malayalam2":"മറക്കുന്നതിനേക്കാളേറെ ശ്രേ ഷ്ഠമിയന്നതാം"},{"Number":153,"malayalam1":"അതിഥിസൽക്കാരം ചെയ്വാനാകാഞ്ഞാലേറെ ദുഃഖമാം ;","malayalam2":"വിഡ്ഢിയോടു ക്ഷമിക്കുന്നതുൽകൃഷ്ടഗുണമായിടും"},{"Number":154,"malayalam1":"എല്ലാം തികഞ്ഞ ഭാവത്തിൽ ജീവിപ്പാനാഗ്രഹിപ്പവൻ","malayalam2":"എല്ലായ്പ്പോഴും ക്ഷമാശീലം കൈവിടാതെയിരിക്കണം"},{"Number":155,"malayalam1":"തിന്മക്ക് പ്രതികാരങ്ങൾ സർവ്വദാ ചെയ് വതാകിലും","malayalam2":"ക്ഷമിക്കുന്നതു പൊൻപോലെ മഹത്തായ് കരുതപ്പെടും"},{"Number":156,"malayalam1":"പകപോക്കുന്ന സംതൃപ്തി യൊരുനാളേക്ക് മാത്രമാം;","malayalam2":"ക്ഷമിച്ചാലുള്ള സൽ കീർത്തി നിലനിൽക്കുന്നു സർവ്വനാൾ"},{"Number":157,"malayalam1":"അസഹ്യമാം കുറ്റം ചെയ്വോർക്കതിനാൽ നാശമേർപ്പെടും","malayalam2":"പകപോക്കാനധർമ്മങ്ങളൊഴിവാക്കുന്നതുത്തമം"},{"Number":158,"malayalam1":"ഗർവ്വഭാവത്തിനാലേകൻ തീയകർമ്മങ്ങൾ ചെയ്യുകിൽ","malayalam2":"പകരം നന്മ ചെയ്തും കൊണ്ടവനെ വിജയിക്കണം"},{"Number":159,"malayalam1":"വഴി തെറ്റി നടപ്പോരിൻ പിഴവാക്കു ക്ഷമിക്കുകിൽ","malayalam2":"ഗൃഹസ്ഥനാകിലും സന്യാസിയെപ്പോൽ പുണ്യവാനയാൾ"},{"Number":160,"malayalam1":"ഉണ്ണാവ്രതമനുഷ്ഠിച്ചോർ ശ്രേഷ്ഠരാകുന്നു; നീചമാം","malayalam2":"വചനങ്ങൾ ക്ഷമിക്കുന്നോരതിലും ശ്രേഷ്ഠരായിടും"},{"Number":161,"malayalam1":"ഹീനമായ സ്വഭാവത്തിലേറെ നിന്ദ്യമസൂയയാം","malayalam2":"തദ്ദോഷം മനമേറാതെ കാത്തു സൂക്ഷിച്ചുകൊള്ളണം"},{"Number":162,"malayalam1":"അസൂയാദോഷമേശാത്ത മനമേകന്നിരിക്കുകിൽ","malayalam2":"അതിന്നു സമമായുള്ള ഗുണം വേറില്ല നേടുവാൻ"},{"Number":163,"malayalam1":"ഇരുലോകനന്മക്കായിട്ടർത്ഥധർമ്മങ്ങളിൽ പ്രിയം","malayalam2":"ഇല്ലാത്തോനന്യരിൽ മേന്മ കണ്ടസൂയപ്പെടുന്നതാം"},{"Number":164,"malayalam1":"അസൂയാലുക്കളായുള്ളോർക്കിരുവീട്ടിലുമേർപ്പെടും","malayalam2":"ദുഃഖമെന്നറിയും നല്ലോരധർമ്മമൊഴിവാക്കിടും"},{"Number":165,"malayalam1":"അസൂയാലുവിനായ് വേറെ ശത്രുവെന്തിന് ഭൂതലേ!","malayalam2":"ശത്രുചെയ്യുന്ന ദ്രോഹങ്ങളസൂയ തന്നെ ചെയ്തിടും"},{"Number":166,"malayalam1":"അന്യർക്ക് ദയവായ് കിട്ടും സമ്പത്തിൽ വേദനിപ്പവൻ","malayalam2":"കുടുംബം പുടയും തീനുമില്ലാതെ നാശമായിടും"},{"Number":167,"malayalam1":"അസൂയക്കാരനെക്കണ്ടാൽ ലക്ഷ്മീദേവിക്കസൂയയാം","malayalam2":"അവനെക്കൈമാറും നേരം ദാരിദ്ര്യദേവിയേറ്റിടും"},{"Number":168,"malayalam1":"അസൂയക്കാരനാം പാപിക്കുള്ള സമ്പത്തുനഷ്ടമാം","malayalam2":"ലോകജീവിതവും ദുർമാർഗ്ഗത്തിലായിക്കഴിഞ്ഞിടും"},{"Number":169,"malayalam1":"അസൂയ നൽകും സമ്പത്തും മനോശുദ്ധൻറെ ക്ഷാമവും","malayalam2":"മുജ്ജനമവിനയാലെന്നു പണ്ഡിതന്മാരറിഞ്ഞിടും"},{"Number":170,"malayalam1":"അസൂയപ്പെട്ടതാലാരും ധന്യനായി ഭവിച്ചിടാ","malayalam2":"അസൂയതോന്നിയില്ലെങ്കിൽ ദാരിദ്ര്യം വന്നണഞ്ഞിടാ"},{"Number":171,"malayalam1":"മദ്ധ്യനില വെടിഞ്ഞന്യ സമ്പത്തിലാശ തോന്നുകിൽ","malayalam2":"പല പാപങ്ങളും ചെയ്യും കുടുംബം കെട്ടുപോയിടും"},{"Number":172,"malayalam1":"മദ്ധ്യമാം നിലയേൽക്കാത്ത പാപം ചെയ് വാൻ ഭയന്നവൻ","malayalam2":"പരൻ പൊരുൾ തനിക്കാക്കും കുറ്റം ചെയ്യാൻ മടിച്ചിടും"},{"Number":173,"malayalam1":"ആത്മനിർവൃതി തേടുന്നോർ ഭൗതികസുഖലബ്ധിയിൽ","malayalam2":"ആശവെച്ചു ധനം നേടാൻ പാപകർമ്മത്തിലേർപ്പെടാ"},{"Number":174,"malayalam1":"ഇന്ദ്രിയനിഗ്രഹം ചെയ്ത ജ്ഞാനികൾ ശുദ്ധമാനസർ","malayalam2":"സ്വന്തമില്ലായ്മ പോക്കാനായാശിക്കില്ലന്യരിൻ ധനം"},{"Number":175,"malayalam1":"അത്യാഗ്രത്തിനാലന്യ പൊരുൾകൾ കൈക്കലാക്കിയാൽ","malayalam2":"അഭ്യസിച്ച പരിജ്ഞാനം ഫലമില്ലാതെയായിടും"},{"Number":176,"malayalam1":"മോക്ഷത്തിലാശയൂന്നുന്ന ഗ്രഹസ്ഥൻ പരവസ്തുവിൽ","malayalam2":"ആശവെച്ചിട്ടധർമ്മങ്ങൾ ചെയ്യുകിൽ കെട്ടുപോയിടും"},{"Number":177,"malayalam1":"അത്യാശയാൽ ലഭിക്കുന്ന ദ്രവ്യങ്ങളുപയോഗത്തിൽ","malayalam2":"നന്മ നൽകാത്തതോർക്കുമ്പോളാശകൈവിടലുത്തമം"},{"Number":178,"malayalam1":"നശ്വരഭൗതികസ്വത്തിൽ നാശമേശാതിരിക്കുവാൻ","malayalam2":"അന്യസമ്പത്ത് കാണുമ്പോളാഷ തോന്നാതിരിക്കണം"},{"Number":179,"malayalam1":"ധർമ്മമാണെന്നറിഞ്ഞന്യ സമ്പത്തിലാഗ്രഹം വിനാ","malayalam2":"ജീവിച്ചാൽ ലക്ഷ്മിയിൻ ദൃഷ്ടിയവൻ മേലേ പതിച്ചിടും"},{"Number":180,"malayalam1":"ഭാവിദോഷം ഗണിക്കാതെ പൊരുളാശവിനാശമാം","malayalam2":"അന്യപൊരുളാശിക്കാതെയിരുന്നാൽ വിജയം ഫലം"},{"Number":181,"malayalam1":"ധർമ്മകർമ്മത്തെ വാഴ്ത്താത്ത ദുഷ്കർമ്മചാരിയാകിലും","malayalam2":"പരദോഷം വചിക്കാത്തോനെന്ന പേർ നേടലുത്തമം"},{"Number":182,"malayalam1":"കുറ്റം ചോല്ലലഭാവത്തിൽ മുഖം നോക്കി പ്പുകഴ്ത്തലും","malayalam2":"ധർമ്മത്തെത്താഴ്ത്തി പാപങ്ങൾ ചെയ്‍വതേക്കാൾ നികൃഷ്ടമാം"},{"Number":183,"malayalam1":"പരദൂഷണമാർഗ്ഗേണ വാഴ്വതേക്കാൾ ദരിദ്രനായ്","malayalam2":"മൃതിയടഞ്ഞീടിൽ ധർമ്മ ഗ്രന്ഥം ചൊല്ലും ഗുണം വരും"},{"Number":184,"malayalam1":"വ്യക്തി തന്നുടെ മുമ്പിൽവെച്ചേറെ പ്പഴിയുരക്കിലും","malayalam2":"ഇല്ലായ്കിൽ ഭാവിനോക്കാതെ കുറ്റം ചൊല്ലാതിരിക്കണം"},{"Number":185,"malayalam1":"അന്യനെപഴികൂറുന്നോൻ സന്മാർഗ്ഗത്തെ സ്തുതിക്കിലും","malayalam2":"നെഞ്ചിൽ വഞ്ചനയുണ്ടെന്ന സത്യം ലോകം ഗ്രഹിച്ചിടും"},{"Number":186,"malayalam1":"ദോഷമന്യൻറെ കൂറുന്നോൻ സ്വന്തമപരാധങ്ങളിൽ","malayalam2":"ഏറ്റവും ഗുരുവായുള്ളതന്യനാൽ പറയപ്പെടും"},{"Number":187,"malayalam1":"മധുരവാണിയായ് കാലം കഴിക്കാനറിയാത്തവർ","malayalam2":"പരദൂഷണഭാഷ്യത്താൽ സ്നേഹിതർ നഷ്ടമായിടും"},{"Number":188,"malayalam1":"ഉറ്റവരായടുത്തോരെ ദോഷം ചൊല്ലും സ്വഭാവികൾ","malayalam2":"പുതുതായുള്ളയൽക്കാരെ കുറ്റം ചൊല്ലാതിരിക്കുമോ?"},{"Number":189,"malayalam1":"പരദൂഷണദുഷ്കീർത്തി പേറും ദുഷ്ജനങ്ങളിൻ","malayalam2":"ഭാരം താങ്ങുകതൻധർമ്മമെന്ന് ഭൂമി നിനപ്പതോ?"},{"Number":190,"malayalam1":"അയലാരുടെ കുറ്റങ്ങൾ താൻ കണ്ടെത്തുന്ന രീതിയിൽ","malayalam2":"തൻ കുറ്റം സ്വയമോർത്തെങ്കിൽ ജിവിതം ഭാരമാകുമോ?"},{"Number":191,"malayalam1":"ശ്രോതാക്കൾക്ക് വെറുപ്പാകും മട്ടിൽ പാഴായിവാർത്തകൾ","malayalam2":"പേശും ശീലമിയന്നോനെ നിന്ദിക്കും ജനമൊക്കെയും"},{"Number":192,"malayalam1":"പലർ മുന്നിൽ ഗുണം കെട്ടു സംസാരിക്കുന്നതോർക്കുകിൽ","malayalam2":"സ്നേഹിതർക്കെതിരായ് കുറ്റം ചെയ്‍വതേക്കാളബദ്ധമാം"},{"Number":193,"malayalam1":"യോഗ്യമല്ലാത്ത കാര്യങ്ങൾ വിസ്തരിച്ചേകനോതുകിൽ","malayalam2":"നീതിയില്ലാത്ത വായാടിയെന്നതിൻ തെളിവായിടും"},{"Number":194,"malayalam1":"ഗുണമില്ലാത്ത സംസാരം പലരോടും പുലമ്പുകിൽ","malayalam2":"ഗുണം കെട്ടവനായ്ത്തന്നെ ഭാവിയിലവനായിടും"},{"Number":195,"malayalam1":"സൽസ്വഭാവികളായുള്ളോർ വീൺവാർത്തകൾ വിളമ്പുകിൽ","malayalam2":"അവരേന്തും മതിപ്പെല്ലാം ജനമദ്ധ്യേ നശിച്ചുപോം"},{"Number":196,"malayalam1":"ഫലമില്ലാത്ത കാര്യങ്ങൾ ആവർത്തിച്ചു കഥിപ്പവൻ","malayalam2":"മനുഷ്യനായ് ഗണിക്കാതെ പതിരെന്നുര ചെയ്യണം"},{"Number":197,"malayalam1":"വിജ്ഞരായുള്ള യോഗ്യന്മാർ നീതിയില്ലാത്ത വാർതത്തകൾ","malayalam2":"ചൊന്നാലും ഗുണമില്ലാത്ത കാര്യമോതാതിരിക്കണം"},{"Number":198,"malayalam1":"മാലോകര റിയത്തക്ക തത്വങ്ങളുരിയാടുവാൻ","malayalam2":"കഴിവുള്ളോർ ദുർവാക്യങ്ങളൊരുനാളും കഥിച്ചിടാ"},{"Number":199,"malayalam1":"മയക്കം തീർന്നുണർന്നുള്ള ബോധം തെളിഞ്ഞ ജ്ഞാനികൾ","malayalam2":"ഓർമ്മയില്ലാതെയായ് പോലും വീണായൊന്നുമുരച്ചിടാ"},{"Number":200,"malayalam1":"പ്രയോജനമടങ്ങീടും വാർത്തമാത്രമുരക്കണം","malayalam2":"നന്മയില്ലാത്ത കാര്യങ്ങൾ ചൊല്ലാതെയൊഴിവാക്കണം"},{"Number":201,"malayalam1":"ദുഷ്കർമം ചെയ്തു ശീലിച്ചോരാവർത്തിക്കാൻ ഭയപ്പെടാ","malayalam2":"സദ്‌വൃത്തരാം ജനങ്ങൾക്കച്ചിന്ത പോലും ഭയാനകം"},{"Number":202,"malayalam1":"ദുഷ്കർമ്മം തുടർകാലത്തിൽ ദുഷ്ഫലങ്ങൾ തരുന്നതാം","malayalam2":"ആകയാൽ ദുഷ്ടകർമ്മങ്ങളഗ്നിയേക്കാൾ ഭയങ്കരം"},{"Number":203,"malayalam1":"ദ്രോഹം ചെയ്യും ജനങ്ങൾക്ക് ദ്രോഹങ്ങൾ പ്രതികാരമായ്","malayalam2":"ചെയ്യുന്നതൊഴിവാക്കീടൽ ശ്രേഷ്ഠമെന്നുധരിക്കണം"},{"Number":204,"malayalam1":"മറന്നും പൊതുവിൽ ദ്രോഹമാകും കർമ്മം നിനക്കൊലാ-","malayalam2":"നിനച്ചാൽ നിന്നിലേൽപ്പിക്കും ദ്രോഹങ്ങൾ ധർമ്മദേവനും"},{"Number":205,"malayalam1":"വറം പോക്കാൻ നിനച്ചുംകൊണ്ടന്യരിൽ തിന്മ ചെയ്യുകിൽ","malayalam2":"വർദ്ധമാന ദാരിദ്രത്തിലാറാടാനിടയായിടും"},{"Number":206,"malayalam1":"തനിക്ക് തിന്മയേൽക്കാതെ ജീവിക്കാനാഗ്രഹിപ്പവൻ","malayalam2":"തിന്മചെയ്യാതിരിക്കേണം സ്വയമന്യർക്കൊരിക്കലും"},{"Number":207,"malayalam1":"വമ്പിച്ച ശത്രുവെപ്പോലും നേരിട്ടങ്ങു ജയിച്ചിടാം","malayalam2":"വിടാതെന്നും തുടർന്നീടും സ്വകർമ്മജന്യമാം പക"},{"Number":208,"malayalam1":"ദേഹത്തിൻറെ നിഴൽനിന്നോടൊപ്പമെപ്പോഴുമുള്ള പോൽ","malayalam2":"നീചെയ്യും ദുഷ്ടകർമ്മത്തിൻ ദുഷ്ഫലം നിന്നോടോപ്പമാം"},{"Number":209,"malayalam1":"ഒരുത്തൻ തൻറെ സ്വത്വത്തിൽ സ്നേഹമുള്ളവനാകുകിൽ","malayalam2":"അന്യരിൽ തീയകർമ്മങ്ങൾ ചെയ്തിടാതുച്ച്ഛമാകിലും"},{"Number":210,"malayalam1":"സന്മാർഗ്ഗരീതിതെറ്റാതെയന്യരിൽ തിന്മ ചെയ്യാതെ","malayalam2":"കാലം പോക്കുന്നവൻ ദോഷ മേശാത്തോനെന്ന് ചോല്ലലാം"},{"Number":211,"malayalam1":"മാരിനൽകുന്ന മേഘങ്ങൾ ക്കെന്തു പകരം ചെയ്തു നാം?","malayalam2":"മേഷം പോലാശയില്ലാതെ നന്മ ചെയ്യുന്നു സജ്ജനം"},{"Number":212,"malayalam1":"ശക്തിക്ക് ചേർന്ന വണ്ണം താൻ യത്നിച്ചുണ്ടാക്കിടും ധനം","malayalam2":"പുണ്യമായ്ച്ചെലവാക്കുന്നു സൽപാത്രങ്ങൾക്ക് ദാനമായ്‌"},{"Number":213,"malayalam1":"മണ്ണിലും വിണ്ണിലും പാർത്താലന്യർക്കായുപകാരങ്ങൾ","malayalam2":"ചെയ്യും പോൽ ശുഭമായുള്ള സൽക്കർമ്മം വേറെയില്ല കേൾ"},{"Number":214,"malayalam1":"സമൂഹത്തോടിഴുകിച്ചേർന്നൊത്തുകൂടി വസിപ്പവൻ","malayalam2":"ജീവിക്കുന്നു യഥാർത്ഥത്തിൽ; മറ്റുള്ളോർ ശവതുല്യരാം"},{"Number":215,"malayalam1":"സമൂഹബോധവാൻ, വിജ്ഞൻ, ധന്യനായ് വിലസീടുകിൽ","malayalam2":"നാട്ടിൽ പൊതുതടാകത്തിൽ നീരേറുന്നത് പോലെയാം"},{"Number":216,"malayalam1":"പരോപകാരിയാം മർത്ത്യന്നൈശ്വര്യം വന്നു ചേരുകിൽ","malayalam2":"ഗ്രാമമദ്ധ്യത്തിലേ വൃക്ഷം ഫലം കായ്ക്കും പ്രതീതിയാം"},{"Number":217,"malayalam1":"സമ്പൽ സമൃദ്ധിയുള്ളപ്പോളൗ ദാര്യശീലനാം പുമാൻ","malayalam2":"സമൂലമുപയോജ്യമാമൗഷധത്തരുവായിടും"},{"Number":218,"malayalam1":"സമൂഹത്തിൽ തനിക്കുള്ള ഭാരങ്ങൾ ബോധമുള്ളവൻ","malayalam2":"ദാരിദ്ര്യബാധയേറ്റാലും കർത്തവ്യം നിർവഹിച്ചിടും"},{"Number":219,"malayalam1":"ദാനശീലന്ന് ദാരിദ്ര്യമായാലേറുന്ന വേദന","malayalam2":"ശീലം പോലുപകാരങ്ങൾ ചെയ്‌വാനാവാത്ത ഖേദമാം"},{"Number":220,"malayalam1":"ദാനം ദാരിദ്ര്യമുണ്ടാക്കുമെന്ന് തന്നെ നിനക്കിലും","malayalam2":"സ്വന്തത്തെ വിൽപ്പന ചെയ്തും തന്നംശം സ്വീകരിക്കലാം"},{"Number":221,"malayalam1":"ദരിദ്രരാം ജനങ്ങൾക്കായ് നൽകീടുന്നത് ദാനമാം;","malayalam2":"അല്ലാത്തോർക്കുള്ള ദാനങ്ങൾ കാര്യദാനമതായിടും"},{"Number":222,"malayalam1":"ഭിക്ഷാടനം നല്ലതെന്ന് ചോൽകിലും ഭിക്ഷ നീചമാം","malayalam2":"മോക്ഷം ദായകനില്ലെന്ന് വന്നാലും ദാനമുത്തമം"},{"Number":223,"malayalam1":"താൻ തന്നെ ദരിദ്രനാണെന്നന്യനോടുരിയാടാതെ","malayalam2":"ചോദിപ്പോർക്കു കൊടുക്കൽ സൽകുലത്തിന്നുള്ള ലക്ഷണം"},{"Number":224,"malayalam1":"യാചകൻ വന്നടുക്കുമ്പോൾ തോന്നമീർഷ്യതയൊക്കെയും","malayalam2":"ഭിക്ഷുവിൻ മുഖസന്തോഷം കാണും നേരമൊഴിഞ്ഞുപോം"},{"Number":225,"malayalam1":"പശിതാങ്ങൽ ക്ഷമാപൂർവ്വം താപസർക്ക് മഹത്വമാം;","malayalam2":"അതിലും ശ്രേഷ്ഠമായീടുമന്നത്താൽ പശിമാറ്റിയാൽ"},{"Number":226,"malayalam1":"ധനികൻ ധനമില്ലാത്തോർക്കു തക്കം ചെയ്യലുത്തമം;","malayalam2":"ഭാവിഭോഗത്തിനായുള്ള നിക്ഷേപമതുതന്നെയാം"},{"Number":227,"malayalam1":"ക്ഷാമം തടയുവാനന്യർക്കേകാതെ, ധനികൻ സ്വയം","malayalam2":"ഭോജനം യാചനത്തേകാൾ ദുഃഖഹേതുകമായിടും"},{"Number":228,"malayalam1":"ഭിക്ഷ നൽകാൻ കഴിവറ്റ സജ്ജനത്തിൻറെ ചിന്തയിൽ","malayalam2":"വേദനാജന്യമാം മൃത്യു സന്തോഷകരമായിടും"},{"Number":229,"malayalam1":"തൻസ്വത്തിന്നുപഭോഗത്തിലന്യരെപങ്കുചേർപ്പവൻ","malayalam2":"ദാരിദ്ര്യമെന്ന രോഗത്തിന്നിരയാവില്ലൊരിക്കലും"},{"Number":230,"malayalam1":"ദാനം ചെയ്യാതെ സ്വത്തേറെച്ചേർത്തിയെല്ലാം നശിപ്പവൻ","malayalam2":"ദാനത്താലുളവാം ശാന്തിനുകരാനാവാത്ത ദുർഭഗൻ"},{"Number":231,"malayalam1":"ദരിദ്രർക്കുപകാരം ചെയ്താർജജിക്കേണം പുകഴ്ചകൾ","malayalam2":"ജീവിതത്തിലതല്ലാതെ ലാഭം വേറില്ല മർത്ത്യരിൽ"},{"Number":232,"malayalam1":"യാചിപ്പോർക്ക് പൊരുൾ നൽകി സേവനം ചെയ്തിടുന്നവർ","malayalam2":"പുകഴ്ത്തുന്നോരുരച്ചീടും കാഴ്ചക്കർഹരാണവർ"},{"Number":233,"malayalam1":"ഒരുത്തന്നിഹ ലോകത്തിൽ താൻ ചെയ്തിട്ടുള്ള നന്മയാൽ","malayalam2":"നേടും സൽകീർത്തിയോന്നേതാൻ സ്ഥിരമായ്‌ നിലനിൽപ്പതാം"},{"Number":234,"malayalam1":"അഴിയാത്തയശസ്സിന്നു ഹേതുവാമ്മ് പുണ്യകർമ്മിയെ","malayalam2":"വാനലോകം പുകഴ്ത്തുന്നു ജ്നാനിയേക്കാൾ മഹത്വമായ്"},{"Number":235,"malayalam1":"യശസ്സും ക്ഷാമവും ചേർന്ന ജിവിതം കീർത്തി ധന്യനായ്","malayalam2":"മരണം- വിജ്ഞരല്ലാത്തോർക്കസാദ്ധ്യം തന്നെ നിശ്ചയം"},{"Number":236,"malayalam1":"പ്രശംസ നേടുവാൻ തക്ക ഗുണത്തോടെ മനുഷ്യനായ്","malayalam2":"ജന്മമാകണമല്ലെങ്കിൽ ജന്മമില്ലായ്കിലുത്തമം"},{"Number":237,"malayalam1":"ദുഷ്ടമാർഗ്ഗേണ ചരിക്കുന്നോർ സ്വയം നോവാതെ തങ്ങളെ","malayalam2":"നിന്ദിപ്പോരെ ദുഷിക്കുന്നതെത്ര ബുദ്ധി വിലോപമാം"},{"Number":238,"malayalam1":"പ്രശസ്തനായ് ഭവിക്കാതെ ജിവകാലം കഴിക്കുകിൽ","malayalam2":"ജിവിതം പഴിയായെന്ന് സജ്ജനങ്ങൾ വിധിച്ചിടും"},{"Number":239,"malayalam1":"യശസ്സറ്റ ശരീരത്തെത്താങ്ങും ദേശം യഥേഷ്ടമായ്","malayalam2":"വളമിട്ടും വിളയാത്ത നിലം പോൽ ഫലശൂന്യമാം"},{"Number":240,"malayalam1":"കീർത്തിക്ക് പാത്രമായ്ക്കൊണ്ട് ജീവിപ്പോരുയിർ വാഴുവോർ;","malayalam2":"നിന്ദയാണുലഭിക്കുന്നതെങ്കിലോ മൃതരാണവർ"},{"Number":241,"malayalam1":"യോഗ്യരിൽ ശ്രേഷ്ഠമാകുന്നു ദയയെന്ന മഹാധനം","malayalam2":"ഭൗതികധനമെപ്പോഴുമെല്ലാവരിലുമുള്ളതാം"},{"Number":242,"malayalam1":"സന്മാർഗ്ഗചിന്തയിൽകൂടി കാരുണ്യശീലനാവണം","malayalam2":"സർവ്വമാർഗ്ഗേണയോർത്താലും ജീവന്ന് തുണയായിടും"},{"Number":243,"malayalam1":"ഇരുളേറുന്ന സംസാര സാഗരത്തിൽ തുടിക്കവെ","malayalam2":"മനസ്സിൽ കൃപയുണ്ടെങ്കിൽ ശോകകാരണമേർപ്പെടാ"},{"Number":244,"malayalam1":"ജീവജാലങ്ങളോടെല്ലാം കാരുണ്യത്തിൽ ചരിപ്പവൻ","malayalam2":"സ്വന്തം ജീവൻറെ കാര്യത്തിൽ ക്ളേശിക്കാനിടയായിടാ"},{"Number":245,"malayalam1":"ദയാദാക്ഷിണ്യമുള്ളോരിൽ ദുഃഖം വന്നു ഭവിച്ചിടാ;","malayalam2":"ഉയിർ വാഴുന്നനേകം പേർ കാറ്റടിക്കുന്ന ഭൂമിയിൽ"},{"Number":246,"malayalam1":"കാരുണ്യദ്രാവമില്ലാതേയധർമ്മത്തിൽ രമിപ്പവർ","malayalam2":"ഇഹത്തിൽ ജീവിതലക്ഷ്യം നഷ്ടപ്പെട്ടവർ തന്നെയാം"},{"Number":247,"malayalam1":"ഇഹത്തിൽ ധനമില്ലാത്തോർക്കാനന്ദം നഷ്ടമായപോൽ","malayalam2":"ജീവകാരുണ്യമില്ലാത്തോർക്കില്ല സൗഖ്യം പരത്തിലും"},{"Number":248,"malayalam1":"ധനമില്ലാത്തവൻ പിന്നീടൊരു നാൾ ധന്യനാകലാം","malayalam2":"കൃപയില്ലാത്തവൻ വാഴ്വിലെന്നും തോൽവിയടഞ്ഞവൻ"},{"Number":249,"malayalam1":"അറിവാൻ കഴിവില്ലാത്തോൻ ഗ്രന്ഥമോതുന്ന പോലവേ","malayalam2":"ദയയില്ലാത്തവൻ ചെയ്യും ധർമ്മകർമ്മം വൃഥാവിലാം"},{"Number":250,"malayalam1":"അന്യനോടു ദയാശൂന്യൻ ക്രൂരമായ് പെരുമാറവേ","malayalam2":"തന്നോട് കഠിനം ചെയ്വോർ മുന്നിൽ താൻനിൽപ്പതോർക്കണം"},{"Number":251,"malayalam1":"തൻ ദേഹം നിലനിർത്താനായ് മറുദേഹം ഭുജിപ്പവൻ","malayalam2":"ജീവകാരുണ്യമുള്ളോനെന്നുരചെയ്യുവതെങ്ങനെ?"},{"Number":252,"malayalam1":"ധനം സുക്ഷിക്ക വയ്യാത്തോനതിൻ മേന്മ ലഭിച്ചിടാ;","malayalam2":"മാംസഭുക്കിനലഭ്യം താൻ കാരുണ്യത്തിൻറെ മേന്മകൾ"},{"Number":253,"malayalam1":"മാരകായുധമേന്തുന്നോർക്കുള്ളിൽ കാരുണ്യമൂറുമോ?","malayalam2":"മാംസം ഭക്ഷിപ്പവർ നെഞ്ചിൽ ദയതോന്നില്ലൊരിക്കലും"},{"Number":254,"malayalam1":"കൊല്ലായ്ക ദയവായീടും ജീവഹത്യ വിരുദ്ധമാം;","malayalam2":"ഹത്യയാൽ ലഭ്യമാമന്നം ഭുജിക്കുന്നതധർമ്മമാം"},{"Number":255,"malayalam1":"മാംസാഹാരമുപേക്ഷിച്ചാൽ ജീവികൾക്കത് രക്ഷയാം;","malayalam2":"മാംസഭുക്കുകളെന്നെന്നും താമസം നരകത്തിലാം"},{"Number":256,"malayalam1":"ആഹാരകാരണത്തിന്നായ് ജീവഹത്യ വെടിഞ്ഞീടിൽ","malayalam2":"മാംസം വിറ്റുപജിവിക്കും തൊഴിലപ്രത്യക്ഷമായിടും"},{"Number":257,"malayalam1":"മാംസമെന്നതുയിർവാഴും ജീവിതൻ വ്രണമായിടും","malayalam2":"തത്വബോധമുദിച്ചുള്ളോർ മാംസമുണ്ണാതിരിക്കണം"},{"Number":258,"malayalam1":"ഉയിരുള്ള ശരീരത്തിൽ നിന്നു വേർപ്പെട്ട ഭാഗമാം","malayalam2":"പിണമായുള്ള മാംസത്തെ ഭുജിക്കാ വിജ്ഞരായവർ"},{"Number":259,"malayalam1":"വധിച്ച ജീവിയിൻ കായമന്നമാക്കാതിരിക്കുകിൽ","malayalam2":"ഹവിസ്സോടായിരം യാഗം ചെയ്‍വതേക്കാൾ വിശിഷ്ടമാം"},{"Number":260,"malayalam1":"ജീവഹാനി വരുത്താതെ, മാംസമൊട്ടുമാശിക്കാതെ","malayalam2":"ജിവിക്കും സാത്വികന്മാരെ ലോകരെല്ലാം വണങ്ങിടും"},{"Number":261,"malayalam1":"കഷ്ടാരിഷ്ടതയേൽക്കുമ്പോൾ ക്ഷമയോടെ സഹിക്കലും","malayalam2":"സഹജീവികളിൽ ദ്രോഹം ചെയ്യാതൊഴിയലും തപം"},{"Number":262,"malayalam1":"തപക്ളേശം സഹിച്ചോർ താൻ തപശ്ചര്യക്ക് യോഗ്യരാം","malayalam2":"തപോഭാവം വിനാവേഷം ചമയൽ വീൺ പ്രവർത്തനം"},{"Number":263,"malayalam1":"താപസർക്കനുകൂലങ്ങൾ ചെയ്തു പുണ്യമെടുക്കുവാൻ","malayalam2":"വേണ്ടിയല്ലേ ഗൃഹസ്ഥൻവൈരാഗ്യമേൽക്കാതെ വാഴ്വതും?"},{"Number":264,"malayalam1":"ശാപം ദുഷ്ടരിലേൽപ്പിച്ചും ശിഷ്ടരിൽ നന്മ നൽകിയും","malayalam2":"വൈരാശികൾ തപശ്ശക്തി ദൃശ്യമാക്കുന്നു ലോകരിൽ"},{"Number":265,"malayalam1":"ആശിക്കും പരപുണ്യങ്ങളാർജ്ജിക്കാൻ സാദ്ധ്യമാകയാൽ","malayalam2":"ഋഷിധർമ്മങ്ങൾ വിജ്ഞന്മാരനുഷ്ഠിക്കും ഗൃഹസ്ഥരായ്"},{"Number":266,"malayalam1":"തപം ചെയ്തവരേസ്വന്തം ധർമ്മം ചെയ്തവരായിടൂ","malayalam2":"അന്യർ ഭൗതികമോഹത്തിൻ കുടുക്കിൽപ്പെട്ടുപോയവർ"},{"Number":267,"malayalam1":"നീറിനീറിക്കറനീങ്ങിത്തിളങ്ങും സ്വർണ്ണമെന്നപോൽ","malayalam2":"തപശ്ചര്യയിൽ പാപം പോയ് ജ്ഞാനമുള്ളിൽ തിളങ്ങിടും"},{"Number":268,"malayalam1":"ആത്മനിയന്ത്രണം നേടി ദിവ്യത്വം കൈവരിച്ചവർ;","malayalam2":"മാഹാത്മ്യം വ്യക്തമാകുമ്പോൾ മാലോകർ കൈവണങ്ങിടും"},{"Number":269,"malayalam1":"തപശ്ശക്തികൾ കൈവന്ന മുനിപുംഗവർ ദിവ്യരാം","malayalam2":"യമൻ വന്നണയുമ്പോഴും നേരിടാൻ ശക്തരാണവർ"},{"Number":270,"malayalam1":"ദരിദ്രരേറെ, സമ്പന്നർ കുറവും തന്നെ ഭൂമിയിൽ","malayalam2":"ഋഷികൾ തുച്ഛമല്ലാത്തോർ ബഹുകോടികൾ തന്നെയാം"},{"Number":271,"malayalam1":"ഉള്ളിൽ വഞ്ചനയുള്ളോൻറെ കാപട്യം ചേർന്ന ജിവിതം","malayalam2":"തന്നിലേ പഞ്ചഭൂതങ്ങൾ നിരീക്ഷിച്ചു വസിക്കയാം"},{"Number":272,"malayalam1":"ഒരുത്തൻ തൻറെ കുറ്റങ്ങൾ സ്വയം കണ്ടു തിരുത്തുകിൽ","malayalam2":"വാനം മുട്ടും തപശ്ചര്യയനുഷ്ഠിക്കേണ്ടതില്ലവൻ"},{"Number":273,"malayalam1":"സംയമനം സാധിക്കാത്ത മുനിതൻ വേഷഭൂഷണം","malayalam2":"പശുക്കൾ പുലിവേഷത്തിൽ കൃഷിതിന്നുന്ന പോലെയാം"},{"Number":274,"malayalam1":"താപസശ്രേഷ്ഠവേഷത്തിൽ പാപകർമ്മങ്ങൾ ചെയ്‍വവൻ","malayalam2":"വലയിൽ പക്ഷിയെക്കൂട്ടാൻ കാത്തിരിക്കുന്ന വേടനാം"},{"Number":275,"malayalam1":"മനശ്ശുദ്ധി വരിച്ചെന്ന് പൊതുവാക്യമുരപ്പവൻ","malayalam2":"താൻ ചെയ്ത പാപകർമ്മങ്ങളോർത്തുദുഃഖമിയന്നിടും"},{"Number":276,"malayalam1":"ദേഹേച്ച്ഛകളൊഴിഞ്ഞെന്ന നാട്യം കാട്ടുന്ന വഞ്ചകൻ","malayalam2":"അന്യരെ കബളിപ്പിക്കും പെരും ചതിയനാണവൻ"},{"Number":277,"malayalam1":"കുന്നിക്കുരുവിനെപ്പോലെ പുറം ചെന്നിറമെങ്കിലും","malayalam2":"കുന്നിയെപ്പോൽ കറുപ്പുള്ളിലുള്ളമാനുഷരെത്രയോ!"},{"Number":278,"malayalam1":"അഴുക്കുള്ള മനസ്സോടെ തപശ്ശക്തിയടഞ്ഞപോൽ","malayalam2":"നീരാടി വേഷം കാട്ടുന്ന വഞ്ചകർ പലരുള്ളതാം"},{"Number":279,"malayalam1":"കഠിനം നേർമ്മയുള്ളമ്പും മധുരം വക്രവീണയും","malayalam2":"ആളെത്തരം തിരിക്കേണം വേഷം കൊണ്ടല്ല വേലയാൽ"},{"Number":280,"malayalam1":"സജ്ജനം പഴിചൊല്ലുന്ന ദുർവിനകളൊഴിക്കുകിൽ","malayalam2":"മുണ്ഢനം ചെയ്കയും വേണ്ടാ ഝടനീട്ടുന്നതും വൃഥാ"},{"Number":281,"malayalam1":"പഴികേൾക്കാതെ ജിവിക്കാനാശയുള്ളിലിരിപ്പവൻ","malayalam2":"മോഷണത്വരകൂടാതെ മനം സ്വാധീനമാക്കണം"},{"Number":282,"malayalam1":"പാപകർമ്മങ്ങൾ ചെയ്യാനായുദ്ദേശിപ്പത് പാപമാം","malayalam2":"മോഷണം ചെയ്യുവാനുള്ളിലാശതോന്നാതിരിക്കണം"},{"Number":283,"malayalam1":"കവർച്ച ചെയ്ത സമ്പാദ്യം വളരും പോലെതോന്നിടും","malayalam2":"കാലം ചെറ്റുകഴിഞ്ഞാലെല്ലാം നാശമടഞ്ഞിടും"},{"Number":284,"malayalam1":"വഞ്ചിച്ചന്യരുടെ ദ്രവ്യം ചേർക്കുമ്പോളിമ്പമേറെയാം","malayalam2":"പ്രയോജനപ്പെടുത്തുമ്പോൾ ദുഃഖത്തിന്നത് ഹേതുവാം"},{"Number":285,"malayalam1":"കവർച്ചക്ക് തരം പാർത്തു കാത്തിരിക്കുന്ന കള്ളരിൽ","malayalam2":"കാരുണ്യത്തിൻ മനോഭാവമുണ്ടാകില്ലൊരു കാലവും"},{"Number":286,"malayalam1":"മോഷണം ചെയ്തുയിർവാഴാനീടുപെട്ട ജനങ്ങളിൽ","malayalam2":"ജീവികൾക്കിടയിൽ കാണും കൃപാബോധമുദിച്ചിടാ"},{"Number":287,"malayalam1":"ജിവരാശിമഹത്വങ്ങൾ യഥാതഥമറിഞ്ഞവർ","malayalam2":"മോഷണം പോലിരുൾ തിങ്ങുമാശയങ്ങൾക്ക് കീഴ്പ്പെടാ"},{"Number":288,"malayalam1":"ജീവമാഹാത്മ്യമാരാഞ്ഞോർക്കുള്ളിൽ ധർമ്മവിഭാവനം;","malayalam2":"മോഷണത്തിലകപ്പെട്ടോർക്കുള്ളിലുള്ളത് വഞ്ചന"},{"Number":289,"malayalam1":"മോഷണത്തൊഴിലല്ലാതെ മറ്റൊന്നുമറിയാത്തവർ","malayalam2":"നീറും നീചവിചാരത്താൽ കെട്ടടങ്ങി മുടിഞ്ഞിടും"},{"Number":290,"malayalam1":"മോഷ്ടാക്കൾക്കുലകിൽ നീണാൾ ജീവിതം സാദ്ധ്യമായിടാ;","malayalam2":"തദ്ദോഷരഹിതർ ദേവലോകത്തും നീണ്ടുവാഴുവോർ"},{"Number":291,"malayalam1":"സത്യഭാഷണമെന്തെന്നാലിതരർക്കണുവോളവും","malayalam2":"ദ്രോഹകാരണമാവാത്ത നിർദ്ദഷവചനങ്ങളാം"},{"Number":292,"malayalam1":"കുറ്റം ലേശവുമേശാതെ ശുദ്ധനന്മവരുത്തുകിൽ","malayalam2":"അസത്യവചനം പോലും സത്യം പോലെ ഗണിക്കലാം"},{"Number":293,"malayalam1":"ഒരു കാര്യത്തിലും വ്യാജമുച്ചരിക്കാതിരിക്കണം","malayalam2":"വ്യാജമോലും മനസ്സാക്ഷിയെന്നും വേദനനൽകിടും"},{"Number":294,"malayalam1":"മനമറിഞ്ഞുപൊയ്ചൊല്ലാതൊരുവൻ നിൽപ്പതാകുകിൽ","malayalam2":"മാലോകർ തൻ മനസ്സുള്ളിൽ ജീവിക്കുമവനെന്നുമേ"},{"Number":295,"malayalam1":"മനസ്സാക്ഷിക്കിണങ്ങും പോൽ സത്യവാക്കുരിയാടുകിൽ","malayalam2":"തപസ്സും ദാനവും ചെയ്യും കർമ്മത്തേക്കാൾ വിശിഷ്ടമാം"},{"Number":296,"malayalam1":"സത്യവാനെന്ന സൽകീർത്തിക്കിണവേറില്ല ലോകരിൽ","malayalam2":"അനേകപുണ്യധർമ്മങ്ങളയത്നം സിദ്ധമായിടും"},{"Number":297,"malayalam1":"പൊളിചൊല്ലാവ്രതത്തിങ്കൽ സ്ഥിരമാനസനാകുകിൽ","malayalam2":"മറ്റുധാർമ്മികകർമ്മങ്ങളൊഴിച്ചാൽ ദോഷമേശിടാ"},{"Number":298,"malayalam1":"ദേഹശുദ്ധിവരുത്തീടാൻ ജലത്താൽ കഴിയുന്നപോൽ","malayalam2":"മനോശുദ്ധിവരുത്തീടാം സത്യനിഷ്ഠയിലൂന്നിയാൽ"},{"Number":299,"malayalam1":"എല്ലാദീപങ്ങളും ദീപമല്ല; ശ്രേഷ്ഠജനങ്ങളിൽ","malayalam2":"ദീപമന്തർപ്രകാശത്തിൻ സത്യവ്രതിമതൊന്നുതാൻ"},{"Number":300,"malayalam1":"ധർമ്മജീവിതമാർഗ്ഗത്തിലേറെക്കർമ്മങ്ങളുള്ളത്തിൽ","malayalam2":"മഹത്വമേറിടും കർമ്മം സത്യവാങ്ങ് നിഷ്ഠതന്നെയാം"},{"Number":301,"malayalam1":"ഫലിക്കുന്നേടത്ത് കോപമടക്കുന്നോൻ ക്ഷമിപ്പവൻ","malayalam2":"മറ്റിടത്ത് ക്ഷമിച്ചാലുമല്ലേലും ഭാവമൊന്നുതാൻ"},{"Number":302,"malayalam1":"വിപത്തു വന്നണഞ്ഞീടും വമ്പനോടു കയർക്കുകിൽ;","malayalam2":"താഴ്ന്നവരോടു കോപിക്കലേറ്റവും നിന്ദ്യകർമ്മമാം"},{"Number":303,"malayalam1":"ആരിടത്താകിലും കോപം ദുഷ്ഫലങ്ങൾ വരുത്തിടും","malayalam2":"ആകയാലാരിലും കോപം വിസ്മരിക്കുന്നതുത്തമം"},{"Number":304,"malayalam1":"മുഖപ്രകാശനത്തേയും മനസ്സമാധാനത്തേയും","malayalam2":"ഹനിക്കും കോപഭാവം പോൽ ശത്രുവേറില്ല ഭൂമിയിൽ"},{"Number":305,"malayalam1":"ആത്മരക്ഷ നിനക്കുന്നോൻ ക്രുദ്ധനാവാതിരിക്കണം","malayalam2":"ക്രോധിക്കുന്നവനേ കോപം തന്നെത്താനേഹനിച്ചിടും"},{"Number":306,"malayalam1":"കോപിയെച്ചുട്ടഴിക്കുന്ന കോപം സത്യത്തിലഗ്നിയാം","malayalam2":"കോപിയോടൊട്ടിനിൽക്കുന്ന സർവ്വതും വെന്തുചാമ്പലാം"},{"Number":307,"malayalam1":"കോപം മഹത്വമേകുന്ന ഗുണമെന്ന് ധരിച്ചവൻ","malayalam2":"ദുഃഖിക്കാനിടയാകും കൈ നിലത്തടിച്ചാലെന്നപോൽ"},{"Number":308,"malayalam1":"അഗ്നിപോൽ സഹ്യമല്ലാത്ത ദ്രോഹം ചെയ്തവനാകിലും","malayalam2":"കഴിവായാലവൻനേരെ കോപം തോന്നായ്കിലുത്തമം"},{"Number":309,"malayalam1":"ഒരുനാളും മനസ്സുള്ളിൽ കോപം തോന്നാതിരിപ്പവൻ","malayalam2":"ആശിക്കും നന്മകൾ മുറ്റും ഏകഭാവന്നു ചേർന്നിടും"},{"Number":310,"malayalam1":"അമിതമായ് കോപിക്കുന്നോർ മൃതപ്രായർക്ക് തുല്യമാം","malayalam2":"കോപമടക്കി വാഴുന്നോർ ജീവിക്കുന്നു മരിക്കിലും"},{"Number":311,"malayalam1":"ഏറെ നന്മകളാർന്നാലും ദ്രോഹം ചെയ്യാതെയന്യരിൽ","malayalam2":"സ്വയം നിയന്ത്രണം ചെയ്യൽ ശ്രേഷ്ഠമാം ഗുണമായിടും"},{"Number":312,"malayalam1":"എത്രഗർവ്വ്‌ നടിച്ചാലും ദ്രോഹം ചെയ്ത ജനത്തിനായ്","malayalam2":"പകരം തിന്മചെയ്യാതെ പൊറുക്കുന്നു മഹത്തുകൾ"},{"Number":313,"malayalam1":"തിന്മചെയ്യാതെ, ദ്രോഹത്തിന്നിരയായി ഭവിക്കിലും","malayalam2":"പകരം ദ്രോഹമേൽപ്പിച്ചാലേൽക്കും നാശഫലം ദൃഢം"},{"Number":314,"malayalam1":"ദ്രോഹം ചെയ്തവർ ലജ്ജിക്കത്തക്കനന്മകൾ ചെയ്യണം","malayalam2":"ഗുണമോ ദോഷമോ- ചെയ്ത കർമ്മങ്ങൾ വിസ്മരിക്കണം"},{"Number":315,"malayalam1":"അന്യനനുഭവിക്കുന്ന ദുഃഖങ്ങൾ സ്വന്തമെന്നപോൽ","malayalam2":"ഭാവിക്കാൻ കഴിയാതുള്ളോർ നിശ്ചയം വിജ്ഞരല്ലകേൾ"},{"Number":316,"malayalam1":"ദുഃഖഹേതുകമെന്നാത്മ ചിന്തയിൽ ബോദ്ധ്യമായതാം","malayalam2":"ദുർവിനകളന്യർ നേരെ ചെയ്യുന്നതൊഴിവാക്കണം"},{"Number":317,"malayalam1":"ആരിലുമൊരുകാലത്തുമുള്ളറിഞ്ഞൊരുതിന്മയും","malayalam2":"ഏറ്റവും തുച്ച്ഛമായാലുമൊഴിവാക്കുന്നത് പുണ്യമാം"},{"Number":318,"malayalam1":"തനിക്ക് ദുഃഖമേകുന്ന കാര്യങ്ങളറിയുന്നവൻ","malayalam2":"അത്തരം ദുഷ്ടകർമ്മങ്ങളന്യർക്കെങ്ങനെ ചെയ്യുവാൻ?"},{"Number":319,"malayalam1":"പൂർവ്വാഹ്നത്തിലൊരാൾ ചെയ്യും നീചകർമ്മമതേവിധനം","malayalam2":"സായാഹ്നത്തിലവനു നേരെ നിശ്ചയം വന്നുചേർന്നിടും"},{"Number":320,"malayalam1":"തിന്മവന്നുഭവിക്കുന്നു തിന്മചെയ്യും ജനങ്ങളിൽ","malayalam2":"തിന്മയൊഴിവാനാശിപ്പോർ തിന്മചെയ്യാതിരിക്കണം"},{"Number":321,"malayalam1":"ധർമ്മമെല്ലാമടങ്ങുന്നു ഹിംസ ചെയ്യാതിരുപ്പതിൽ","malayalam2":"കൊലയെന്നുള്ള കർമ്മത്തിലെല്ലാ പാപം വിളഞ്ഞിടും"},{"Number":322,"malayalam1":"ഉള്ളഭക്ഷണമെല്ലാരും താനും പങ്കിട്ടശിക്കുകിൽ","malayalam2":"ശ്രേഷ്ഠധർമ്മമതാണെന്നാണെല്ലാഗ്രന്ഥമുരപ്പതും"},{"Number":323,"malayalam1":"സമമില്ലാമഹാധർമ്മം കൊല്ലായ്കയെന്ന കർമ്മമാം","malayalam2":"മഹത്വത്തിലടുത്തായി പൊളിചൊല്ലാതിരുപ്പതും"},{"Number":324,"malayalam1":"കൊല്ലായ്കയെന്ന കർമ്മത്തിൽ സ്ഥായിയാം നിഷ്ഠ പാലനം","malayalam2":"നിശ്ചയം സത്യപാന്ഥാവെന്നോതുന്നു ധർമ്മരേഖകൾ"},{"Number":325,"malayalam1":"കൊലയിൻ ക്രൂരഭാവത്തെ ഭയന്നുപിന്മാറുന്നവൻ","malayalam2":"ജീവതത്വമറിഞ്ഞോരിലേറ്റവും ശ്രേഷ്ഠനായിടും"},{"Number":326,"malayalam1":"കൊലചെയ്യാവ്രതത്തിങ്കൽ സ്ഥിരചിത്തതയുള്ളവൻ","malayalam2":"ഉയിർവാഴുന്ന കാലത്തിൽ യമനും വന്നടുത്തിടാ"},{"Number":327,"malayalam1":"സ്വന്തം ജീവൻ പിരിയുന്ന നേരമതൊഴിവാക്കുവാൻ","malayalam2":"മറ്റൊരുത്തൻറെ ജീവന്ന് ഹാനിയുണ്ടാക്കിടായ്ക നീ"},{"Number":328,"malayalam1":"ജീവൻ ബലികൊടുത്താകിൽ പുണ്യമുണ്ടെന്ന് ചൊല്ലുകിൽ","malayalam2":"തൽപുണ്യമുന്നതന്മാരാൽ താഴ്ന്നതായറിയപ്പെടും"},{"Number":329,"malayalam1":"കൊലചെയ്തുപജീവനം നടത്തുന്ന ജനങ്ങളിൻ","malayalam2":"തൊഴിലേറ്റം നികൃഷ്ടമെന്നറിവുള്ളോരറിഞ്ഞിടും"},{"Number":330,"malayalam1":"ഉരുവാം രോഗികൾ, കൊടും ദാരിദ്ര്യമേറ്റ മാനുഷർ","malayalam2":"കൊലചെയ്തു കഴിഞ്ഞോരിൻ ജന്മമാണെന്ന് വിജ്ഞർകൾ"},{"Number":331,"malayalam1":"നശ്വരങ്ങളനശ്വരമെന്നു തെറ്റായ്‌ ഗണിക്കുവാൻ","malayalam2":"പ്രേരിപ്പിക്കുന്ന മൂഢത്വമുൾക്കൊള്ളുന്നവർ നിന്ദ്യരാം"},{"Number":332,"malayalam1":"കൂത്തുകാണ്മാൻ ജനക്കൂട്ടം കൂടും പോൽ ധനമേറിടും","malayalam2":"കൂത്തുകണ്ടവർ പോകുംപോൽ ധനവും വിട്ടുപോയിടും"},{"Number":333,"malayalam1":"ഐശ്വര്യം സ്ഥിരമായൊന്നിൽ നിലനിലക്കാത്തവസ്തുവാം","malayalam2":"വന്നുചേർന്നാലുടൻ ധർമ്മകർമ്മങ്ങൾ ചെയ്തു തീർക്കണം"},{"Number":334,"malayalam1":"നാളാകുന്നതളക്കുന്ന വാളാകുന്നു ശരീരത്തെ","malayalam2":"ദിനം തോറുമറുത്തും കൊണ്ടുയിരേവേർപ്പെടുത്തിടും"},{"Number":335,"malayalam1":"നാവടങ്ങിയുടൻ വായുഗതിയും നിൽപ്പതിന്നുമുൻ","malayalam2":"ആത്മമോക്ഷത്തിന്നായ് പുണ്യം ചെയ്യുവാൻ ധൃതികാട്ടണം"},{"Number":336,"malayalam1":"ഇന്നലെക്കൂടെയുണ്ടായോനിന്നു നമ്മെപ്പിരിഞ്ഞുപോയ്","malayalam2":"ഊക്കമത്രയുമുൾക്കൊള്ളുമൊന്നല്ലോ ലോകമോർത്തുകൊൾ"},{"Number":337,"malayalam1":"അടുത്ത നിമിഷം ജീവനുറപ്പില്ലാത്ത മാനുഷർ","malayalam2":"കോടിയിൽക്കവിയും പരിപാടിയിട്ടു നടപ്പവർ"},{"Number":338,"malayalam1":"ഉയിരിന്നുടലോടുള്ള കൂറുനോക്കുക; മുട്ടയിൽ","malayalam2":"വിരിയും കുഞ്ഞുപ്രായത്തിൽ തോടുവിട്ടു പറന്നുപോം"},{"Number":339,"malayalam1":"മരണമെന്നതോ പാർത്താൽ നിദ്രപോലെ മയക്കമാം","malayalam2":"നിദ്രവിട്ടുണരും പോലെത്തന്നെയാണ് പിറപ്പതും"},{"Number":340,"malayalam1":"നോവുതങ്ങും ശരീരത്തിലൊരു കോണിൽ വസിച്ചിടും","malayalam2":"ആത്മാവിന്ന് സ്ഥിരം ഗേഹമെങ്ങും സിദ്ധിച്ചതില്ലപോൽ"},{"Number":341,"malayalam1":"ഒരു വസ്തുവിനോടുള്ള മനോബന്ധം മുറിച്ചിടിൽ","malayalam2":"അതിനാൽ നേരിട്ടതാപമൊഴിഞ്ഞു തുറവായിടും"},{"Number":342,"malayalam1":"മനപ്പറ്റൊഴിവാകുമ്പോളിമ്പമുള്ളിലുദിച്ചിടും","malayalam2":"ആശയെല്ലാമൊഴിച്ചെന്നാലുണ്ടാം തോഷമനൽപ്പമാം"},{"Number":343,"malayalam1":"ഇന്ദ്രിയനിഗ്രഹം ചെയ്തിട്ടാശയൊക്കെയടക്കണം","malayalam2":"അവയ്ക്ക് വേണ്ടവസ്തുക്കളെല്ലാമൊന്നായ് വെറുക്കണം"},{"Number":344,"malayalam1":"താപസർക്ക് മനപ്പറ്റു മുറ്റും നീങ്ങലവശ്യമാം","malayalam2":"ഒന്നിൽ പറ്റവശേഷിച്ചാൽ തപം പോയ്, മയങ്ങും മനം"},{"Number":345,"malayalam1":"തുടർജന്മമൊഴിച്ചീടാനിച്ഛിപ്പോർക്കുടൽ ഭാരമാം","malayalam2":"നിലനിൽപ്പറ്റമറ്റൊന്നിലാശ വെക്കുന്നതെന്തിനായ്?"},{"Number":346,"malayalam1":"ഞാനുടൽ പൊരുളെൻറേതെന്നുള്ളമായാവിഭാവന","malayalam2":"കൈവിട്ടോർക്കുളവാം സ്ഥാനം ദേവന്മാരിലുമുന്നതം"},{"Number":347,"malayalam1":"ഞാനെൻറെതെന്ന ദ്വിമുഖമാശാപാശത്തിൽ ബന്ധിതർ","malayalam2":"അനേകവിധദുഃഖങ്ങളാലേകഷ്ടമിയന്നിടും"},{"Number":348,"malayalam1":"ആശമുറ്റും ത്യജിച്ചുള്ളോർ മുക്തിയാർജ്ജിക്കുമുന്നതർ","malayalam2":"മറ്റുള്ളോരന്ധകാരത്തിൽ കാട്ടിൽ പെട്ടുഴലുന്നവർ"},{"Number":349,"malayalam1":"ദ്വിവിധം ബന്ധമറ്റുള്ളോർ പുനർജ്ജന്മവിമുക്തരാം","malayalam2":"ആശവെച്ചുപുലർത്തുന്നോർ ജന്മദുഃഖം സഹിക്കണം"},{"Number":350,"malayalam1":"ബന്ധമില്ലാത്ത ദൈവത്തിൽ മാത്രമായ് ബന്ധമാവണം","malayalam2":"ദൈവബന്ധമിയന്നാലേ മറ്റുബന്ധമൊഴിഞ്ഞിടൂ"},{"Number":351,"malayalam1":"മൂല്യമില്ലാത്തവസ്തുക്കളജ്ഞാനതിമിരത്തിനാൽ","malayalam2":"മൂല്യമുള്ളവയായെണ്ണി ക്ലേശമാക്കുന്നു ജീവിതം"},{"Number":352,"malayalam1":"മായയാം തിമിരം വിട്ടു ശുദ്ധജ്ഞാനികളായവർ","malayalam2":"ജീവിതക്ലേശമില്ലാതെ തുഷ്ടിയോടുയിർവാഴുവോർ"},{"Number":353,"malayalam1":"സന്ദേഹമറ്റവിജ്ഞർക്ക് ലോകം മുന്നിലിരിക്കിലും","malayalam2":"മുക്തിനൽകുംവരും ലോകം സമീപത്തിലിരുപ്പതാം"},{"Number":354,"malayalam1":"പഞ്ചേന്ദ്രിയങ്ങളിൽക്കൂടി ലഭ്യമാമറിവൊക്കെയും","malayalam2":"ഉൾജ്ഞാനസിദ്ധിയില്ലാത്തോർക്കൊരു പോതും ഗുണം തരാ"},{"Number":355,"malayalam1":"ദർശിക്കും വസ്തുവിൻ ബാഹ്യരൂപം കണ്ടുമയങ്ങൊലാ","malayalam2":"അന്തർഭൂതയഥാർത്ഥങ്ങളുൾക്കൊള്ളാൻ ജ്ഞാനശുദ്ധിയാം"},{"Number":356,"malayalam1":"വിദ്യനേടി യഥാർത്ഥങ്ങളറിയാൻ പ്രാപ്തരായവർ","malayalam2":"വീണ്ടും പിറവിനേടാതെ മോക്ഷമാർഗ്ഗമടഞ്ഞിടും"},{"Number":357,"malayalam1":"അറിവും യുക്തിയും ചേർന്നമനം സത്യമറിഞ്ഞിടിൽ","malayalam2":"പുനർജ്ജന്മമവനില്ലായെന്ന വസ്തുത നിർണ്ണയം"},{"Number":358,"malayalam1":"ജന്മകാരണമജ്ഞാനമെന്നറിഞ്ഞതു നീങ്ങുവാൻ","malayalam2":"യാഥാർത്ഥ്യങ്ങളറിഞ്ഞീടൽ ശുദ്ധമാം ജ്ഞാനമായ് വരും"},{"Number":359,"malayalam1":"സർവ്വവസ്തുക്കളിൽച്ചേർന്ന യാഥാർത്ഥ്യങ്ങളറിഞ്ഞുടൻ","malayalam2":"ആശയില്ലാതെ ജീവിച്ചാൽ ദുഃഖമൊന്നുമണഞ്ഞിടാ"},{"Number":360,"malayalam1":"കാമംക്രോധവുമജ്ഞാനം നാമം പോലുമൊഴിഞ്ഞിടിൽ","malayalam2":"അവയാലേർപ്പെടും താപമെല്ലാം കെട്ടുനശിച്ചുപോം"},{"Number":361,"malayalam1":"ജീവികൾക്കൊഴിവാകാത്ത ദുഃഖം ജനിമൃതിക്രിയ","malayalam2":"ആശയാകുന്ന വിത്തിൽ നിന്നുണ്ടാകുന്നെന്നു ജ്ഞാനികൾ"},{"Number":362,"malayalam1":"പിറവിപ്രക്രിയ നീങ്ങാനാശിക്കുന്നത് യോഗ്യമാം","malayalam2":"ആശപൂർത്തീകരിക്കാനായ് ഭൗതികാശ നശിക്കണം"},{"Number":363,"malayalam1":"നിസ്സംഗമാം മനോഭാവം ശ്രേഷ്ഠമാം പൊരുളായിടും","malayalam2":"തുല്യമാം പൊരുളിങ്ങില്ല മറ്റെങ്ങുമില്ല നിശ്ചയം"},{"Number":364,"malayalam1":"ആശയൊന്നിലുമില്ലാത്ത ഭാവം താൻ മനശുദ്ധിയാം","malayalam2":"ദൈവചിന്തയിൽ മുഴുകുമ്പോളാഷയറ്റവരായിടും"},{"Number":365,"malayalam1":"ആശയറ്റവരേ മോക്ഷമടഞ്ഞോരെന്ന് ചോല്ലലാം","malayalam2":"ആശയുള്ളിലിരിപ്പോരെ ജന്മദുഃഖം തുടർന്നിടും"},{"Number":366,"malayalam1":"ആശയാകുന്നതിൽ ഭീതിപ്പെട്ടുവാഴ്വതു ധർമ്മമാം","malayalam2":"ജന്മദുഃഖത്തിലേക്കാശയാവാഹിക്കും മനുഷ്യനെ"},{"Number":367,"malayalam1":"ആശയെല്ലാമൊഴിച്ചെന്നാൽ നാശമേൽക്കാതെ മുക്തിയിൽ","malayalam2":"ചേരുവാൻ തക്കസൽക്കർമ്മം ചെയ്വാൻ സാദ്ധ്യത നേരിടും"},{"Number":368,"malayalam1":"ആശയുള്ളിൽ നശിച്ചെങ്കിൽ ദുഃഖമൊന്നും ഭവിച്ചിടാ","malayalam2":"അൽപ്പമാശയിരിപ്പോരിലേറെ ദുഃഖങ്ങളേർപ്പെടും"},{"Number":369,"malayalam1":"ദുഃഖങ്ങളിൽ പെരും ദുഃഖമാകുമാശയൊഴിഞ്ഞിടിൽ","malayalam2":"ജീവമുക്തിയടഞ്ഞും കൊണ്ടിമ്പമോടുയിർ വാഴലാം"},{"Number":370,"malayalam1":"ഒരിക്കലും നിരക്കാത്ത ഭാവമുൾക്കൊള്ളുമാശയെ","malayalam2":"ഒഴിച്ചാലും തുഷ്ടിയെന്നേക്കും നിലനിന്നിടും"},{"Number":371,"malayalam1":"സമ്പത്തുണ്ടാക്കുമുത്സാഹം; നാശകാരണമാം മടി;","malayalam2":"രണ്ടും കർമ്മഫലത്താലേ മനുഷ്യന്ന് ഭവിപ്പതാം"},{"Number":372,"malayalam1":"നഷ്ടപ്പെടേണ്ട നേരത്തിലജ്ഞാനം വന്നു ചേർന്നിടും","malayalam2":"ലാഭം ജ്ഞാനത്തിനാൽ; രണ്ടും ഭവിക്കും കർമ്മഹേതുവാൽ"},{"Number":373,"malayalam1":"ഗ്രന്ഥമേറെപ്പഠിച്ചാലുമുയിർ വാഴുന്ന നാൾകളിൽ","malayalam2":"കർമ്മത്തിൻറെ ഫലം പോലെ മാത്രമനുഭവപ്പെടും"},{"Number":374,"malayalam1":"കർമ്മത്താൽ പ്രകൃതിക്കുള്ള ഫലം രണ്ടുവിധത്തിലാം","malayalam2":"ചിലർ സമ്പന്നരായ് മാറും ചിലർ പണ്ഢിതരായിടും"},{"Number":375,"malayalam1":"സമ്പാദ്യത്തിൻറെ കാര്യത്തിലദ്ധ്വാനം ഫലശൂന്യവും","malayalam2":"ലഘുയത്നം സഫലവുമാവാം കർമ്മഫലത്തിനാൽ"},{"Number":376,"malayalam1":"കർമ്മത്താലർഹമല്ലാത്ത പൊരുളൊക്കെയൊഴിഞ്ഞു പോം","malayalam2":"ഒഴിയാകൈവെടിഞ്ഞാലുമർഹിക്കുന്നവയൊക്കെയും"},{"Number":377,"malayalam1":"പാടു പെട്ടുമെനക്കെട്ടു കോടികൾ സംഭരിക്കിലും","malayalam2":"കർമ്മനിർണ്ണിതമല്ലാതെയുപഭോഗമസാദ്ധ്യമാം"},{"Number":378,"malayalam1":"കർമ്മമനുഭവിക്കാതെയൊഴിയൽ സാദ്ധ്യമാകുകിൽ","malayalam2":"പൊരുളില്ലാത്ത പാവങ്ങൾ സന്യാസം സ്വീകരിച്ചിടും"},{"Number":379,"malayalam1":"സൽക്കർമ്മത്തിൻറെ പുണ്യത്താലിമ്പമനുഭവിപ്പവർ","malayalam2":"ദുഷ്കർമ്മദുഃഖമേർപ്പെട്ടാലെന്തിന്നനുതപിക്കണം"},{"Number":380,"malayalam1":"തടയാൻ കഴിവാകില്ല കർമ്മത്തിൻ ഫലമേവനും","malayalam2":"നിസ്തുലശക്തമാം കർമ്മം ജീവിതത്തിൽ മുഴച്ചിടും"},{"Number":381,"malayalam1":"സേനയും, മന്ത്രിയും, കോട്ട, ജനവും, ധനവും, പ്രിയർ","malayalam2":"ഇവയാറും തികഞ്ഞുള്ള രാജൻ സിംഹാസമൻ ദൃഢം"},{"Number":382,"malayalam1":"ഭയരാഹിത്യവും, ദാനശീലവും, പിൻവിവേകവും,","malayalam2":"ഉത്സാഹമീ ഗുണമ നാലും രാജനിൽ നിലകൊള്ളണം"},{"Number":383,"malayalam1":"അദ്ധ്വാനശീലവും ജ്ഞാനം ധൈര്യമെന്നീ ഗുണങ്ങളും","malayalam2":"ഒഴിയാതെയിരിക്കേണം നാടുവാഴുന്ന മന്നനിൽ"},{"Number":384,"malayalam1":"വാഴ്ചക്ക് ചേർന്ന ധൈര്യത്തോടധർമ്മം നീക്കി വീര്യവും","malayalam2":"കാത്തു, മാനമതിപ്പോടെ വാഴും രാജൻ വിശിഷ്ടനാം"},{"Number":385,"malayalam1":"ധനമുൽപ്പാദനം പിന്നെ സമാഹാരം സുരക്ഷണം","malayalam2":"വ്യയം ചെയ്യുന്നതിൽ നീതി നിഷ്ഠയും രാജധർമ്മമാം"},{"Number":386,"malayalam1":"കാഴ്ചക്കെളിമയും വാർത്താകാഠിന്യമിയലായ്മയും","malayalam2":"രാജനീഗുണമുണ്ടെങ്കിൽ രാജ്യം ലോകപ്രശസ്തമാം"},{"Number":387,"malayalam1":"മധുരവാണിയോടൊപ്പം ദീനരക്ഷണശീലനാം","malayalam2":"രാജൻ തൻ പുകഴും നാടുമിച്ച്ഛപോൽ രൂപമാർന്നിടും"},{"Number":388,"malayalam1":"പ്രജാരക്ഷണവും ചെയ്തു നീതിപൂർവ്വം ഭരിക്കുന്ന","malayalam2":"രാജനെ വിലകൽപ്പിക്കും ദൈവം പോൽ പ്രജകോടികൾ"},{"Number":389,"malayalam1":"കുറ്റം കൂറുന്നതായാലുമുപദേശങ്ങൾ ശ്രദ്ധയാ","malayalam2":"കേൾക്കും രാജൻ കുടക്കീഴിലമരും ലോകമൊക്കെയും"},{"Number":390,"malayalam1":"ദാനവും ദയയും ചെങ്കോൽ മുറയും, ദീനരക്ഷയും","malayalam2":"നാലും ചേർന്നരുളും രാജൻ വിളങ്ങും ദീപമെന്നപോൽ"},{"Number":391,"malayalam1":"ആവശ്യം വേണ്ട വിജ്ഞാനം വഴിപോലഭ്യസിച്ച പിൻ","malayalam2":"ലബ്ധവിദ്യ പ്രയോഗിച്ചു ജീവിതം ധന്യമാക്കണം"},{"Number":392,"malayalam1":"ഗണിതവും സാഹിത്യവും ഉയിർവാഴും മനുഷ്യർക്ക്","malayalam2":"നയനദ്വയമാണെന്ന് ചൊല്ലീടുന്നു മഹത്തുകൾ"},{"Number":393,"malayalam1":"അഭ്യസ്തവിദ്യരായുള്ളോർ കണ്ണുള്ളോരെന്ന് ചോല്ലലാം","malayalam2":"അജ്ഞരോ വദനത്തിന്മേൽ വ്രണം രണ്ടുവഹിപ്പവർ"},{"Number":394,"malayalam1":"ആനന്ദം തോന്നുമാർ കൂടിക്കലർന്നു പഴകിപ്പിന്നെ","malayalam2":"മനം നൊന്ത് പിരിഞ്ഞീടൽ പണ്ഢിതർക്കനുയോജ്യമാം"},{"Number":395,"malayalam1":"പാവങ്ങൾ ധനികർ മുന്നിലെന്നപോൽ പണ്ഢിതൻ മുന്നിൽ","malayalam2":"ഏങ്ങിനിന്നു പഠിച്ചുള്ളോർ യോഗ്യ രേഴകളന്യരും"},{"Number":396,"malayalam1":"കെണിയിൽ താഴ്ച കൂടുമ്പോൾ ജലമുറിവരുന്നപോൽ","malayalam2":"അഭ്യാസാധിക്യമേറും പോലറിവേറി വളർന്നിടും"},{"Number":397,"malayalam1":"പിറന്നനാടുപോൽ വിജ്ഞന്നെല്ലാനാടും സമത്വമാം","malayalam2":"മാലോകരന്തരിപ്പോളം വിദ്യനേടാത്തതെന്തിനാൽ?"},{"Number":398,"malayalam1":"ഒരു ജന്മത്തിലാർജ്ജിച്ച തത്വവിജ്ഞാനശേഖരം","malayalam2":"ഏഴുജന്മാന്തരത്തോളം നിലനിൽക്കും മനുഷ്യനിൽ"},{"Number":399,"malayalam1":"വിജ്ഞാനത്താൽ തനിക്കുള്ള തോഷത്തിൽ ലോകരും തൃപ്തി","malayalam2":"ഭാവിക്കുന്നതിനാൽ വിദ്യ വർദ്ധിക്കാനാശയേറിടും"},{"Number":400,"malayalam1":"ഒരുനാളും നശിക്കാത്ത ശ്രേഷ്ഠസമ്പത്തു വിദ്യയാം","malayalam2":"മറ്റു സമ്പാദ്യവസ്തുക്കൾക്കൊന്നും സ്ഥിരതയില്ലകേൾ"},{"Number":401,"malayalam1":"ഗ്രന്ഥ മോതാത്തവൻ വിജ്ഞസംഘത്തോടരിയാടിയാൽ","malayalam2":"പകിടവേദി കേറാതെ കട്ടയുരുട്ടും പോലെയാം"},{"Number":402,"malayalam1":"വിജ്ഞർ കൂടുന്ന യോഗത്തിലജ്ഞനോതാൻ കൊതിക്കുകിൽ","malayalam2":"സ്തനമില്ലാത്തവൾ സ്ത്രീത്വം ഭാവിക്കുന്നത് പോലെയാം"},{"Number":403,"malayalam1":"പണ്ഡിതന്മാരുടെ മുമ്പിൽ മൗനം ദീക്ഷിച്ചിരിക്കുകിൽ","malayalam2":"അജ്ഞന്നമളിപറ്റാതെ മാന്യനായ് വിലസീടലാം"},{"Number":404,"malayalam1":"വിദ്യയില്ലാത്തവൻ വാക്യം യോഗ്യമാണെന്നിരിക്കിലും","malayalam2":"വിജ്ഞരായവരാവാക്യം സ്വീകരിക്കാൻ മറുത്തിടും"},{"Number":405,"malayalam1":"അജ്ഞനായുള്ളവൻ ഗർവ്വാൽ വിജ്ഞഭാവം നടിക്കുകിൽ","malayalam2":"വിജ്ഞരോടരിയാടുമ്പോൾ ഭാവം താനേ പൊലിഞ്ഞിടും"},{"Number":406,"malayalam1":"വിദ്യയില്ലാത്തവൻ പാരിൽ ജീവിക്കുന്നവനെങ്കിലും","malayalam2":"വിളവൊന്നും ലഭിക്കാത്ത തരിശുഭൂമിയാണവൻ"},{"Number":407,"malayalam1":"ലേശം വിജ്ഞാനമില്ലാതെ വേഷം കെട്ടിനടപ്പവൻ","malayalam2":"ചായം തേച്ചു മിനുങ്ങുന്ന മണ്ണാൽ നിർമ്മിതപാവയാം"},{"Number":408,"malayalam1":"വിജ്ഞാനതൃഷ്ണയില്ലാതെ സമ്പത്താർജ്ജിച്ച പാമരൻ","malayalam2":"ദീനനാം വിജ്ഞനേക്കാളും ലോകത്തിന്നു വിനാശമാം"},{"Number":409,"malayalam1":"കീഴ്ജാതിയിൽ പിറന്നാലും വിദ്യാസമ്പന്നനായവൻ","malayalam2":"മേൽജാതിയിൽ പിറന്നോനാമജ്ഞനേക്കാൾ വിശിഷ്ടനാം"},{"Number":410,"malayalam1":"ഗ്രന്ഥപാരായണത്താലേ വിദ്യനേടിയെടുത്തവൻ","malayalam2":"മാടും മനിതനും പോലേയജ്ഞർക്കുപരിയായിടും"},{"Number":411,"malayalam1":"കേൾവിയാൽ നേടിടും നേട്ടം സമ്പത്തുക്കളിലൊന്നുതാൻ;","malayalam2":"സർവ്വസമ്പത്തിലും ശ്രേഷ്ഠം കേൾവി സമ്പത്തുതന്നെയാം"},{"Number":412,"malayalam1":"കർണ്ണങ്ങൾക്കന്നമാകുന്ന കേൾവിയൽപ്പം കുറഞ്ഞീടിൽ","malayalam2":"ഒപ്പമായ് വയറിന്നന്നമൽപ്പമായും തരപ്പെടും"},{"Number":413,"malayalam1":"ചെവിയന്നം ഭുജിക്കുന്നോർ ഭൂമിയിൽ വാഴ്വതെങ്കിലും","malayalam2":"ആത്മീയഭോജനക്കാരാം ദേവരോടിണയായിടും"},{"Number":414,"malayalam1":"പഠിച്ചില്ലെങ്കിലും വിദ്വൽ ഭാഷണങ്ങൾ ശ്രവിക്കണം","malayalam2":"വാർദ്ധക്യദശയിൽ ഊന്നുവടി പോൽ തുണയായിടും"},{"Number":415,"malayalam1":"പൂജ്യരായ മഹത്തുക്കൾ ചൊല്ലും വാമൊഴിയൊക്കെയും","malayalam2":"വഴുക്കിൽ താങ്ങുമൂന്നായി ജിവിതത്തിൽ തുണച്ചിടും"},{"Number":416,"malayalam1":"അളവിൽ കുറവായാലും കേട്ടു വിദ്യ പഠിക്കണം","malayalam2":"കേട്ടറിഞ്ഞളവിൽ മേന്മ കൈവരിക്കാൻ കഴിഞ്ഞിടും"},{"Number":417,"malayalam1":"കേട്ടുമന്വേഷനത്താലും വിജ്ഞാനം നേടിയുള്ളവർ","malayalam2":"പൂർണ്ണധാരണയില്ലേലും ചൊല്ലാ വിഡ്ഢിത്തമേകദാ"},{"Number":418,"malayalam1":"വിജ്ഞാനദ്ധ്വനികേറാത്ത കർണ്ണങ്ങൾ ധ്വാനമേൽക്കിലും","malayalam2":"ഓട്ടയില്ലാതെ, ബാധിര്യം ബാധിച്ചതിന് തുല്യമാം"},{"Number":419,"malayalam1":"ശ്രേഷ്ഠമാകിയ തത്വങ്ങൾ ശ്രവിച്ചു പഴകാത്തവർ","malayalam2":"നന്മയാം വാർത്തകൾ ചൊൽവാൻ കെൽപ്പില്ലാത്തവരായിടും"},{"Number":420,"malayalam1":"വിജ്ഞാനരുചികർണ്ണത്താൽ കേൾകാതെ, രസനാരുചി","malayalam2":"കൊണ്ടു തൃപ്തരിറന്നാലുമിരുന്നാലുമൊരേഫലം"},{"Number":421,"malayalam1":"നാശമില്ലാതെ കാക്കുന്ന വസ്തുവാകുന്നു ബോധനം","malayalam2":"ശത്രുക്കൾക്ക് നശിപ്പിക്കാൻ സാദ്ധ്യമല്ലാത്ത കോട്ടയും"},{"Number":422,"malayalam1":"ദുർമാർഗ്ഗത്തിൽ ചരിക്കാതെ പാപചിന്തയിൽ മുഴുകാതെ","malayalam2":"കാടുകേറുന്ന ചിത്തത്തെ കാക്കുന്നതറിവായിടും"},{"Number":423,"malayalam1":"ശ്രദ്ധയിൽപ്പെട്ട കാര്യങ്ങളപ്പാടെ സ്വീകരിക്കൊലാ","malayalam2":"സത്യാസത്യം വിവേചിക്കാൻ വിജ്ഞാനം തുണയായിടും"},{"Number":424,"malayalam1":"സ്വന്തം വാക്കുകൾ നിർബാധം ശ്രോതാക്കൾക്ക് ഗ്രഹിപ്പാനും","malayalam2":"കേൾപ്പതിൻ സത്യമോരാനും വിദ്യയേറ്റം പ്രയോജനം"},{"Number":425,"malayalam1":"ആദിയിൽ തുഷ്ടിയും രോഷം പിറകേ കാണിക്കാതെയും","malayalam2":"സമൂഹസ്നേഹമാർജ്ജിക്കാൻ സഹായിപ്പത് വിദ്യയാം"},{"Number":426,"malayalam1":"ലോകത്തിൻ ഗതി സശ്രദ്ധമാരാഞ്ഞതിന് തക്കതായ്","malayalam2":"ഇഴുകിച്ചേർന്ന് ജീവിക്കാൻ വിദ്യതന്നെ തുണച്ചിടും"},{"Number":427,"malayalam1":"ഭാവികാര്യങ്ങൾ മുൻകൂട്ടിയറിയും വിദ്യയുള്ളവർ","malayalam2":"വിദ്യയില്ലാത്തവർക്കൊന്നും തന്നേമുന്നേയറിഞ്ഞിടാ"},{"Number":428,"malayalam1":"ഭയപ്പെടേണ്ടും കാര്യങ്ങൾ ഭയന്നീടുന്നു ജ്ഞാനികൾ","malayalam2":"ഭയപ്പെടാതിരിക്കുന്നോരജ്ഞരെന്നത് നിശ്ചയം"},{"Number":429,"malayalam1":"ദീർഘദൃഷ്ടിയോടെ ഭാവിയൂഹിച്ചീടുന്ന വിജ്ഞരിൽ","malayalam2":"നടുങ്ങത്തക്ക ദുഃഖങ്ങൾ നേരിടാനിടയായിടാ"},{"Number":430,"malayalam1":"അറിവുള്ളോരെല്ലാമുള്ളോരൊന്നുമില്ലെന്നിരിക്കിലും","malayalam2":"അറിവില്ലാത്തവരെല്ലാമുണ്ടാകിലുമില്ലാത്തവർ"},{"Number":431,"malayalam1":"കാമക്രോധമദം പോലെ ദോഷങ്ങളിയലാത്തവർ","malayalam2":"ഭോഗങ്ങളളവില്ലാതെ വാഴ്ചയിലുടമപ്പെടും"},{"Number":432,"malayalam1":"ഗുണമില്ലാത്തലോഭവും അളവില്ലാത്ത ഭോഗവും","malayalam2":"നന്മയില്ലാത്ത മാനവും നേതാക്കൾക്കരുതായ്മയാം"},{"Number":433,"malayalam1":"കുറ്റം ഭയന്നമാലോകർ തിനയോളം കുറ്റങ്ങളെ","malayalam2":"പനയോളമെന്ന് കണ്ടു കാത്തു സൂക്ഷിച്ചുകൊള്ളുമേ"},{"Number":434,"malayalam1":"കുറ്റം ചെയ്യുന്നതാണെങ്കിൽ ശത്രുതക്കിടയാക്കിടും","malayalam2":"തന്നാൽ കുറ്റം ഭവിക്കാതെ കാത്തുകൊള്ളുന്നതുത്തമം"},{"Number":435,"malayalam1":"കുറ്റം വരാതെ സൂക്ഷിക്കാൻ വയ്യാത്തവൻറെ ജീവിതം","malayalam2":"അഗ്നിയോടു സമീപിക്കും വൈക്കോൽ തുമ്പിന് തുല്യമാം"},{"Number":436,"malayalam1":"ആത്മശോധനയാൽ സ്വന്തം കുറ്റം കണ്ടൊഴിവാക്കണം","malayalam2":"ശേഷമന്യരുടെ ദോഷം കണ്ടാൽ കുറ്റമൊഴിഞ്ഞിടും"},{"Number":437,"malayalam1":"ധനത്താൽ നിറവേറ്റെണ്ടും ധർമ്മം ചെയ്യാതെ സ്വാർത്ഥനായ്","malayalam2":"കയ്യടക്കിയൊതുക്കുന്ന ധനം നാശമടഞ്ഞിടും"},{"Number":438,"malayalam1":"ചെലവാക്കാൻ മടികാട്ടിപ്പിശുക്കാൽ ചേർത്തുവെച്ചിടും","malayalam2":"ധനത്തോടൊട്ടി നിൽക്കുന്ന കുറ്റം വമ്പിച്ചതായിടും"},{"Number":439,"malayalam1":"ഒരു നാളും സ്വയം നന്മയെണ്ണിമേന്മ നടിക്കൊലാ","malayalam2":"നന്മ നൽകാത്ത കാര്യങ്ങൾ നിർവഹിക്കാതിരിക്കണം"},{"Number":440,"malayalam1":"സ്വയമിച്ച്ഛാനുഭോഗങ്ങൾ ഗോപ്യമായ് തന്നെ വെക്കുകിൽ","malayalam2":"ശത്രുവാലുളവാകുന്ന ദ്രോഹമേൽക്കാതെ പാഴിലാം"},{"Number":441,"malayalam1":"ധർമ്മബോധത്തുടൻ തന്നിൽ മൂത്തവിദ്വൽജനങ്ങളെ","malayalam2":"ഗുണമേന്മ വിചാരിച്ചു സ്നേഹമാർജ്ജിച്ചുകൊള്ളണം"},{"Number":442,"malayalam1":"വന്നദോഷങ്ങളെപ്പോക്കി വരാവുന്നവയെക്കണ്ടു","malayalam2":"തടയാൻ ശേഷിയുള്ളോരെ സ്നേഹിച്ചു വശമാക്കണം"},{"Number":443,"malayalam1":"യോഗ്യരിൽ സ്നേഹമർപ്പിച്ചുമനുകൂലഭാവത്താക്കൽ","malayalam2":"സർവ്വകഴിവുകളേക്കാളും മികച്ച കഴിവായിടും"},{"Number":444,"malayalam1":"താന്നേക്കാൾ യോഗ്യരായുള്ള വ്യക്തികൾ കൂട്ടുകാരായി","malayalam2":"വസിക്കും പടിവർത്തിക്കും പ്രാപ്തിയേറെ മികച്ചതാം"},{"Number":445,"malayalam1":"യുക്തമാർഗ്ഗങ്ങൾ കണ്ടെത്തും പണ്ഢിതർ ലോചനങ്ങളാം","malayalam2":"രാജനും യോഗ്യരായോരെ തേടിക്കൂടെ നിറുത്തണം"},{"Number":446,"malayalam1":"അറിവും ധർമ്മവും ചേർന്നു യോഗ്യന്മാരിലൊരുത്തനായ്","malayalam2":"തീർന്നാൽ ശത്രുവിരോധങ്ങളൊന്നും തന്നെ ഫലിച്ചിടാ"},{"Number":447,"malayalam1":"മുഖം നോക്കാതെ നിർദ്ദേശം നൽകുന്ന ഗുണകാംക്ഷികൾ","malayalam2":"ഇരിക്കെ ദ്രോഹമേൽപ്പിക്കാനാർക്കാനും കഴിവാകുമോ?"},{"Number":448,"malayalam1":"നിർദ്ദേശം ധീരമായ് നൽകും മന്ത്രിയില്ലാത്ത മന്നവൻ","malayalam2":"കാവലില്ലാത്തവൻ; ശത്രു കൂടാതേ കെട്ടുപോയിടും"},{"Number":449,"malayalam1":"മുതലില്ലാത്ത വ്യാപാരിക്കില്ലാ ലാഭം; മതേവിധം","malayalam2":"രക്ഷക്കായ് തണിയില്ലാത്തോർക്കില്ലാ ജീവിതമേൽഗതി"},{"Number":450,"malayalam1":"സജ്ജനമമതാത്യാഗം പലരോടും വഴക്കായി","malayalam2":"ശാത്രവം കൊൾവതേക്കാളും പൻമടങ്ങപകാരമാം"},{"Number":451,"malayalam1":"മേലോരിൻ സമ്പ്രദായങ്ങൾ കീഴോരിൽ ഭയഹേതുകം","malayalam2":"കീഴോർതങ്ങളുടെ രീതി ശ്രേഷ്ഠമെന്നാചരിച്ചിടും"},{"Number":452,"malayalam1":"നിലത്തിൻ ഗുണമേന്മക്ക് ചേർന്നതാമുറയും ജലം;","malayalam2":"മനുജന്നറിവും താൻ ചേർന്നാളും വംശത്തിനൊത്തതാം"},{"Number":453,"malayalam1":"പ്രകൃത്യാ പൊതുവിജ്ഞാനമെല്ലാവരിലുമുള്ളതാം;","malayalam2":"ഏകൻ ചേർന്ന ഗണം നോക്കി ജനം വിലയിരുത്തിടും"},{"Number":454,"malayalam1":"ഒരുത്തന്നറിവെല്ലാം തന്നുള്ളിലുണ്ടാവതെങ്കിലും","malayalam2":"സത്യത്തിലവനുൾക്കൊള്ളും വംശത്തിന്നനുയോജ്യമാം"},{"Number":455,"malayalam1":"ചെയ്തി ശുദ്ധി, മനോശുദ്ധിയിവരണ്ടുമൊരുത്തനിൽ","malayalam2":"ജന്മനാ ചേർന്നിരിക്കുന്ന വംശത്താലേർപ്പെടുന്നതാം"},{"Number":456,"malayalam1":"ശുദ്ധമാനസമുള്ളോർ സൽകീർത്തിയോടെ വിളങ്ങിടും","malayalam2":"വംശം നല്ലവരെങ്കിൽ ദുഷ്ക്കർമ്മകാരികളായിടാ"},{"Number":457,"malayalam1":"ജിവിതത്തിൽ മനശ്ശുദ്ധി നേട്ടങ്ങൾക്കിടയായിടും","malayalam2":"വർഗ്ഗശുദ്ധിയുമുണ്ടെങ്കിൽ കീർത്തിമാനായ് ഭവിച്ചിടും"},{"Number":458,"malayalam1":"മനോഗുണങ്ങളൊന്നേതാൻ ശ്രേഷ്ഠമായവയെങ്കിലും","malayalam2":"മുഖ്യമായ് വ്യക്തിയിൻ വർഗ്ഗമുന്നതന്മാർ ഗണിച്ചിടും"},{"Number":459,"malayalam1":"മനോനന്മയിനാൽ പരലോകം സന്തോഷമായിടും","malayalam2":"മേലും ശ്രേഷ്ഠത പ്രാപിക്കും വംശനന്മയിനാലെയും"},{"Number":460,"malayalam1":"ഉലകിൽ പെരുതാം താങ്ങായ് വേറില്ല കുലനന്മ പോൽ","malayalam2":"ഹീനവംശേപിറക്കും പോൽ തുമ്പമേകുന്ന ശത്രുവും"},{"Number":461,"malayalam1":"വന്നേക്കാവും തളർച്ചയും തുടർന്നുള്ള വളർച്ചയും","malayalam2":"ലാഭവും ചർച്ച ചെയ്യേണം തൊഴിലാരംഭവേളയിൽ"},{"Number":462,"malayalam1":"വൈദഗ്ദ്ധ്യം നേടിയുള്ളോരെ സംഘടിപ്പിച്ചു താനുമായ്","malayalam2":"ചിന്തിച്ചു നിർവഹിച്ചീടിൽ പ്രയാസങ്ങളൊഴിഞ്ഞിടും"},{"Number":463,"malayalam1":"ഭാവിലാഭം കൊതിച്ചു കൊണ്ടുള്ള സ്വത്തു നശിക്കുവാൻ","malayalam2":"ഹേതുവാകുന്ന കാര്യത്തിലേർപ്പെടാ വിദ്യയുള്ളവർ"},{"Number":464,"malayalam1":"മാനഹാനി വരുത്തുന്ന കുറ്റം ഭയപ്പെടുന്നവൻ","malayalam2":"ഭാവിസാദ്ധ്യതയോരാതെ കാര്യമൊന്നും തുടങ്ങിടാ"},{"Number":465,"malayalam1":"ഭവിഷ്യത്തു ഗണിക്കാതെ കാര്യമെല്ലാം തുടങ്ങുകിൽ","malayalam2":"ശത്രുക്കൾ ശക്തി പ്രാപിക്കാനത് കാരണമായിടും"},{"Number":466,"malayalam1":"ചെയ്തു കൂടാത്ത കാര്യങ്ങൾ ചെയ്‌താൽ നാശമടഞ്ഞിടും","malayalam2":"ചെയ്യേണ്ടുന്നവ ചെയ്യാതെ വിട്ടാലുമതു താൻ ഗതി"},{"Number":467,"malayalam1":"കാര്യചിന്തന ചെയ്തിട്ട് സധൈര്യം ചെയ്യണം തൊഴിൽ","malayalam2":"ആരംഭിച്ചിട്ടു കഴിഞ്ഞിട്ടു ചിന്തിക്കുന്നത് കുറ്റമാം"},{"Number":468,"malayalam1":"വേണ്ടപോൽ ചിന്തചെയ്യാതെ പ്രാരംഭിക്കുന്ന സംഗതി","malayalam2":"തുണയായ് പലർ കാത്താലും നാശത്തിലാപതിച്ചിടും"},{"Number":469,"malayalam1":"തൻഗുണങ്ങളെയാരാഞ്ഞു ചേരുംപടിക്ക് ചെയ്യാഞ്ഞാൽ","malayalam2":"നന്മ ചെയ്യുന്ന കാര്യത്തിൽ തെറ്റു വന്നു ഭവിച്ചിടും"},{"Number":470,"malayalam1":"യോഗ്യതക്ക് നിരക്കാത്ത കർമ്മം ലോകർ പഴിച്ചിടും","malayalam2":"തനിക്ക് താഴ്ച പറ്റാത്ത കാര്യം ചെയ്യാനൊരുങ്ങണം"},{"Number":471,"malayalam1":"തൻറെയും തൊഴിലിൻറെയും വലിപ്പം, ശത്രുവിൻറെയും","malayalam2":"ഇരുവർക്കും തുണയായോരിൽ വലിപ്പം കണ്ടു ചെയ്യണം"},{"Number":472,"malayalam1":"തനിക്ക് ചേർന്ന തൊഴിലുമറിയേണ്ടും കാര്യങ്ങളും","malayalam2":"അറിഞ്ഞു മുഴുകുന്നോർക്ക് കാര്യമെല്ലാം നടന്നിടും"},{"Number":473,"malayalam1":"സ്വശക്തി നോക്കാതെ മനശ്ശക്തിയാലേ സുശക്തരിൽ","malayalam2":"ഏറ്റുമുട്ടിപ്പരാജയമേറ്റു വാങ്ങിയനേകരും"},{"Number":474,"malayalam1":"അന്യരോടൊത്തു പോകാതെ സ്വന്തം കഴിവ് നോക്കാതെ","malayalam2":"അഹങ്കാരം നടിക്കുന്നോരതിശീഘ്രം നശിച്ചിടും"},{"Number":475,"malayalam1":"മയിലിൻ ചിറകായാലും വണ്ടിയിൽ കൊണ്ടുപോകവേ","malayalam2":"ഭാരം ദുർവഹമായെങ്കിൽ വണ്ടിയച്ചു മുറിഞ്ഞുപോം"},{"Number":476,"malayalam1":"വൃക്ഷത്തിൽ കയറീടുന്നോൻ കാക്കാച്ചില്ലയിലെത്തിയാൽ","malayalam2":"പിന്നെയും കയറാനുള്ള ശ്രമം മൃത്യുവരിക്കലാം"},{"Number":477,"malayalam1":"സ്വന്തം നിലയറിഞ്ഞിട്ടേ ദാനമന്യന്ന് ചെയ്തിടൂ","malayalam2":"ദാനമങ്ങിനെ ചെയ്തെന്നാൽ ശേഷം സ്വത്തിന് രക്ഷയാം"},{"Number":478,"malayalam1":"വരവേറെക്കുറഞ്ഞാലും കൂടുതൽ ചെലവാക്കാതെ","malayalam2":"നിയന്ത്രണം പാലിച്ചെന്നാലതിനാലില്ല ദൂഷണം"},{"Number":479,"malayalam1":"അർത്ഥപുഷ്ടി ഗണിക്കാതെ ധൂർത്തനായ് വിളയാടുകിൽ","malayalam2":"താനിരിപ്പത് പോൽ തോന്നുമില്ലാതായി നശിച്ചിടും"},{"Number":480,"malayalam1":"ധനസ്ഥിതി ഗൗനിക്കാതെ ദാനശീലം വളർത്തിയാൽ","malayalam2":"ക്രമത്തിൽ ധനമെല്ലാം പോയ് ദാരിദ്ര്യത്തിൽ പതിച്ചിടും"},{"Number":481,"malayalam1":"പകലിൽ കാക്കതോൽപ്പിക്കും ഭീമനായുള്ള മൂങ്ങയെ","malayalam2":"ശത്രുവെ നേരിടും രാജൻ കാലം നോക്കിയിറങ്ങണം"},{"Number":482,"malayalam1":"കാലത്തിന്നനുയോജ്യമായ് കാര്യങ്ങൾ നിറവേറ്റണം","malayalam2":"ധനം നീങ്ങാതെ തൻകൂടെ കെട്ടും പാശമതാണ് താൻ"},{"Number":483,"malayalam1":"പണിക്ക് ചേർന്ന സാമഗ്രി കൂടെയുണ്ടായിരിക്കവേ","malayalam2":"തക്കകാലം തുടങ്ങീടിൽ തൊഴിലെല്ലാം മഹത്തരം"},{"Number":484,"malayalam1":"നാടിന്നൊത്തവിധം, കാലം നോക്കിവേലമുടിക്കുകിൽ","malayalam2":"ലോകം തന്നെയടക്കാനായാശിച്ചാൽ നിറവേറിടും"},{"Number":485,"malayalam1":"ലോകം വെല്ലാൻ കൊതിക്കുന്നോർ മനം കലങ്ങിപ്പോകാതെ","malayalam2":"തക്കകാലമടുക്കാനായ് കാത്തിരിക്കുന്നു മൗനമായ്"},{"Number":486,"malayalam1":"പോരാടുമജവീരന്മാരായുവാൻ പിൻവലിഞ്ഞുപോൽ","malayalam2":"ശത്രുവോടേറ്റുമുട്ടാനായ് കാലം പാർക്കുന്നു ശക്തിമാൻ"},{"Number":487,"malayalam1":"ശത്രുവിൻ ദ്രോഹമേൽക്കുമ്പോൾ സത്വരം, ബുദ്ധിയുള്ളവൻ,","malayalam2":"പകപോക്കാതെ കാക്കുന്നു തക്കകാലം വരും വരെ"},{"Number":488,"malayalam1":"പകയനെക്കാണും നേരം നയത്തിൽ പെരുമാറണം","malayalam2":"നാശകാലമടുക്കുമ്പോൾ തല താനേ നിലം തൊടും"},{"Number":489,"malayalam1":"സന്ദർഭം വിരളം തന്നെ; വന്നുചേരുന്നതാകുകിൽ","malayalam2":"സത്വരം വേണ്ട കാര്യങ്ങൾ നിർവഹിച്ചിടണം പുമാൻ"},{"Number":490,"malayalam1":"കൊക്കുപോൽ കാത്തിരിക്കേണം നല്ലവേളയടുക്കുവാൻ","malayalam2":"വേളയിൽ കൊക്കിനെപ്പോലെ കൊത്തണം ലക്ഷ്യവസ്തുവിൽ"},{"Number":491,"malayalam1":"പണിക്കേറ്റ സ്ഥലം മുമ്പേ കണ്ടു വെക്കാതെ ശത്രുവെ","malayalam2":"നേരിടാനരുതേ; ബലഹീനനെന്നും നിനക്കൊലാ"},{"Number":492,"malayalam1":"ശക്തിയിലദ്വീതിയൻതാനെന്നു ലോകം ഗണിക്കിലും","malayalam2":"രോധിയായുതകും കോട്ടക്കേകണം പൂർണ്ണരക്ഷണം"},{"Number":493,"malayalam1":"സ്ഥാനം നല്ലതറിഞ്ഞെങ്കിൽ സ്വന്തത്തെക്കാത്തു ശത്രുവെ","malayalam2":"നേരിട്ടാൽ ബലഹീനന്നും ജയിക്കാം ശക്തനെന്ന പോൽ"},{"Number":494,"malayalam1":"ആത്മരക്ഷയിൽ ശ്രദ്ധിച്ചും നല്ലിടം നോക്കി നിൽക്കുകിൽ","malayalam2":"ശത്രുവിൻ ജയമോഹങ്ങൾ ലക്ഷ്യം കാണാതെ തോറ്റിടും"},{"Number":495,"malayalam1":"നീരിൽ മുതല നീന്തുമ്പോൾ വെല്ലുന്നു സകലത്തെയും","malayalam2":"ജലം വിട്ടു പുറത്തായാലെല്ലാരും വിജയിച്ചിടും"},{"Number":496,"malayalam1":"ഉരുളും തേരുകൾ പായുന്നില്ല തണ്ണീർ കയത്തിനിൽ","malayalam2":"സാഗരേയൊഴുകും കപ്പലോടാ ഭൂമിയിലെന്ന പോൽ"},{"Number":497,"malayalam1":"ബുദ്ധിപൂർവ്വം സ്ഥലം കണ്ടു ശത്രുവേ നേരിടുമ്പൊഴേ","malayalam2":"ധൈര്യമല്ലാതെ മറ്റേതു തുണയാവശ്യമില്ല കേൾ"},{"Number":498,"malayalam1":"ചെറുസൈന്യവുമായ് വാഴും മന്നനെ വമ്പനായവൻ","malayalam2":"നശിപ്പിക്കാനൊരുമ്പെട്ടാൽ മഹത്വം കെട്ടു പോയിടും"},{"Number":499,"malayalam1":"കോട്ട സൈന്യങ്ങളിൽ ശക്തി മികവേ കുറവാകിലും","malayalam2":"ശത്രുവേ സ്വന്തനാട്ടിൽ ചെന്നാക്രമിക്കൽ പ്രയാസമാം"},{"Number":500,"malayalam1":"കുന്തമേന്തിയ ധീരന്മാരിരിക്കും ഗജവീരരെ ചളിയിൽ","malayalam2":"കാലകപ്പെട്ടാൽ നരിയും കൊന്നു വീഴ്ത്തിടും"},{"Number":501,"malayalam1":"ധർമ്മാർത്ഥ കാമങ്ങളിലും ജീവനിൽ ഭയപ്പാടിലും","malayalam2":"ശോധനാ ചെയ്തശേഷം താൻ വ്യക്തിയെ നിർണ്ണയിക്കണം"},{"Number":502,"malayalam1":"കുലജൻ, കുറ്റമില്ലാത്തോൻ, പഴി പേടിച്ചു പാപങ്ങൾ","malayalam2":"ചെയ്‌വാൻ നാണമിയന്നവൻ വിശ്വാസത്തിലെടുക്കലാം"},{"Number":503,"malayalam1":"ഏറെ ഗ്രന്ഥം പഠിച്ചോനും കുറ്റമറ്റവനാകിലും","malayalam2":"സൂക്ഷ്മശോധനയിൽ വിദ്വാനാണെങ്കിൽ യോഗ്യനാണയാൾ"},{"Number":504,"malayalam1":"ഗുണങ്ങളും ദോഷങ്ങളുമാരാഞ്ഞു പരികീർത്തിച്ചു","malayalam2":"ഭാരമുള്ള വിഭാഗത്തിൽ വ്യക്തിയെച്ചേർത്തു ചൊല്ലണം"},{"Number":505,"malayalam1":"മാന്യനോ ഹീനനോയെന്ന തീരുമാനമെടുക്കുവാൻ","malayalam2":"ഉരകല്ലായ് യഥാർത്ഥത്തിൽ വ്യക്തി കർമ്മങ്ങൾ തന്നെയാം"},{"Number":506,"malayalam1":"സമൂഹബന്ധമില്ലാത്തോർ വിശ്വസ്തരായ് ഗണിച്ചിടാ","malayalam2":"പഴിയിൽ ഭയമില്ലാത്തോരാകയാൽ പിഴ ചെയ്തിടും"},{"Number":507,"malayalam1":"സ്നേഹബന്ധം കണക്കാക്കി വിജ്ഞനല്ലാത്ത വ്യക്തിയെ","malayalam2":"വിശ്വസ്തനായ് വരിച്ചെന്നാലജ്ഞാനം പെരുതായ് വരും"},{"Number":508,"malayalam1":"ബന്ധമില്ലാത്തവൻ സ്വന്തമെന്ന ഭാവത്തിലേൽക്കുകിൽ","malayalam2":"തനിക്കും താവഴിക്കാർക്കും ദുഃഖത്തിന്നിടയായിടും"},{"Number":509,"malayalam1":"പരിശോധന കൂടാതെയെടുത്തീടരുതാരെയും","malayalam2":"എടുത്തപിൻ സന്ദേഹത്തിൽ നിറുത്തുന്നതഭംഗിയാം"},{"Number":510,"malayalam1":"ശോധിക്കാതെയെടുത്താലും ശോധിച്ചെടുത്തവൻ മേലേ","malayalam2":"സന്ദേഹിച്ചു നടന്നാലും ഖേദത്തിന്നിടയായിടും"},{"Number":511,"malayalam1":"നന്മതിന്മകളാരാഞ്ഞു നന്മ മാത്രം ഗ്രഹിച്ചിടും","malayalam2":"വിവേകി കർമ്മയോഗ്യനായെന്നും സ്വീകാര്യനായിടും"},{"Number":512,"malayalam1":"വരുമാനം, വരും മാർഗ്ഗം പെരുപ്പിച്ചും, തടസ്സങ്ങൾ","malayalam2":"നീക്കാൻ കേൽപ്പുടയോൻ തന്നെ കർമ്മത്തിന്നനുയോജ്യനാം"},{"Number":513,"malayalam1":"സ്നേഹം, വിശ്വസ്തതാ, വസ്തുബോധ, മത്യാർത്ഥിമോചനം","malayalam2":"ഏതൽ ചതുർഗുണത്താലേ യോഗ്യനെന്നറിയപ്പെടും"},{"Number":514,"malayalam1":"സർവ്വശോധനയും തേറി പ്രഗത്ഭനായിക്കാൺകിലും","malayalam2":"പ്രത്യേക തൊഴിലിൽ പ്രാപ്തർ ലോകത്തിൽ പലർ കാണലാം"},{"Number":515,"malayalam1":"പൂർണ്ണമായ് വേല ചെയ്‌വാനായ് കഴിവുള്ളവരല്ലാതെ","malayalam2":"യോഗ്യരെന്ന് നിനപ്പോരെ ജോലിക്ക് നിയമിച്ചിടാ"},{"Number":516,"malayalam1":"തൊഴിലാളിയെയും പിന്നെ തൊഴിൽ ചെയ്യുന്ന രീതിയും","malayalam2":"ഗൗനിച്ചു സമയം നോക്കി തൊഴിലിൽ നിശ്ചയിക്കണം"},{"Number":517,"malayalam1":"ഒരു ജോലിയൊരുത്തൻ തൻ വശമുള്ളായുധത്താലേ","malayalam2":"ചെയ്യുമെന്നുസ്ഥിരപ്പെട്ടാലവന്നാ ജോലി നൽകലാം"},{"Number":518,"malayalam1":"തൊഴിലിന്നൊരാൾ യോഗ്യനെന്നുറപ്പായിക്കഴിഞ്ഞെന്നാൽ","malayalam2":"അത്തൊഴിൽ പണിയാൻ പോരുമുന്നതസ്ഥാനമേകണം"},{"Number":519,"malayalam1":"തൊഴിൽ തൽപ്പരനായുംകൊണ്ടതിൽ മുഴ്കിയിരിപ്പോനിൽ","malayalam2":"അതൃപ്തി ഭാവിക്കുന്നെങ്കിലൈശ്വര്യം കെട്ടടങ്ങിടും"},{"Number":520,"malayalam1":"രാജഭൃത്യർ കെടാതങ്ങു വാഴുകിൽ രാജ്യവും കേടാ;","malayalam2":"ആകയാലവർ നീക്കങ്ങൾ മന്നവൻ ശ്രദ്ധവെക്കണം"},{"Number":521,"malayalam1":"ഒരുത്തൻ കാലദോഷത്താൽ ദാരിദ്ര്യത്തിൽ പതിക്കിലും","malayalam2":"മുൻകാലസ്നേഹബന്ധങ്ങൾ സ്വജനങ്ങളിൽ കാണലാം"},{"Number":522,"malayalam1":"സ്വജനസ്നേഹമെപ്പോഴും കുറയാതെലഭിക്കുകിൽ","malayalam2":"പലരൂപത്തിലും സ്വന്തം ശക്തിയേറിവരുന്നതാം"},{"Number":523,"malayalam1":"കുഡുംബാദികളും ചേർന്നു കലർന്നു കഴിയാത്തവൻ","malayalam2":"കരയില്ലാക്കുളത്തിങ്ങൽ നീർ നിറഞ്ഞത് പോലെയാം"},{"Number":524,"malayalam1":"ധനപുഷ്ടിവരും കാലം സ്വജനങ്ങളെയൊക്കെയും","malayalam2":"സ്നേഹിച്ചു തഴുകിക്കൂടെ നിർത്തി ജീവിപ്പതാം സുഖം"},{"Number":525,"malayalam1":"ദാനശീലമതോടൊപ്പം വാക്മാധുര്യമുള്ളവൻ","malayalam2":"സ്നേഹമായ് സ്വജനത്താലേ ചുറ്റപ്പെട്ടു കഴിഞ്ഞിടാം"},{"Number":526,"malayalam1":"കോപമില്ലായ്മയും വാരിക്കൊടുപ്പും ശീലമായവൻ","malayalam2":"സ്നേഹബന്ധം പുലർത്തുന്നോനതുല്യൻ ലോകദൃഷ്ടിയിൽ"},{"Number":527,"malayalam1":"കാകൻ കൊറ്റു ലഭിക്കുമ്പോൾ കൂകിക്കൂട്ടുന്നു കൂട്ടരെ","malayalam2":"അത്തരം ശീലമുണ്ടായാൽ ശക്തിവർദ്ധിച്ചു വന്നിടും"},{"Number":528,"malayalam1":"മേന്മയും താഴ്മയും മന്നൻ ജനമദ്ധ്യേ പുലർത്തുകിൽ","malayalam2":"ചൂഷണം ചെയ്തു ജീവിക്കാൻ സ്വന്തക്കാരേറെ മുൻവരും"},{"Number":529,"malayalam1":"യാതൊരു കാരണത്താലേ സ്വജനം വിട്ടുപോകുകിൽ","malayalam2":"കാരണം വിട്ടുമാറുമ്പോൾ വീണ്ടും താനേയടുത്തിടും"},{"Number":530,"malayalam1":"പിരിഞ്ഞു പോയവൻ വന്നാലാഗ്രഹം നിറവേറ്റിപ്പിൻ","malayalam2":"പരിശോധന ചെയ്തിട്ടു ഭൂപാലൻ കൂടെ നിർത്തണം"},{"Number":531,"malayalam1":"അതിമോദത്താലുണ്ടാകും വിസ്മൃതി കാരണത്താലെ","malayalam2":"വീഴ്ചകൾ സംഭവിച്ചീടിൽ കോപത്തേക്കാൾ വിനാശമാം"},{"Number":532,"malayalam1":"തുടർന്ന ദാരിദ്ര്യത്താലേ വിവരം കെട്ടു പോണപോൽ","malayalam2":"വിസ്മൃതിയെന്ന ദോഷത്താൽ യശസ്സും കെട്ടുപോയിടും"},{"Number":533,"malayalam1":"മറതിക്കിരയായോർക്ക് കീർത്തിമാനായ്‌ ഭവിക്കുവാൻ","malayalam2":"സാദ്ധ്യമല്ലെന്ന് പൂർവ്വീക ഗ്രന്ഥമെകസ്വരത്തിലാം"},{"Number":534,"malayalam1":"കോട്ടയുള്ളത് കൊണ്ടില്ല ഭയന്നോർക്ക് പ്രയോജനം","malayalam2":"ഓർമ്മയില്ലാത്തവനന്യ നന്മയാലേ ഗുണം വരാ"},{"Number":535,"malayalam1":"ഭാവിയാപത്ത് മുൻകൂട്ടി കണ്ടടക്കാൻ മറന്നവൻ","malayalam2":"ദുഃഖം വന്നു ഭവിക്കുമ്പോൾ വീഴ്ചയോർത്തു തപിച്ചിടും"},{"Number":536,"malayalam1":"കാലമെല്ലാത്തിലും, സർവ്വ തരക്കാരെ സംബന്ധിച്ചും","malayalam2":"വിസ്മരിക്കാതിരുന്നീടിൽ തുല്യമില്ലാത്ത നന്മയാം"},{"Number":537,"malayalam1":"മറക്കാത്ത മനസ്സാലേ കാര്യങ്ങൾ നിറവേറ്റിയാൽ","malayalam2":"അസാദ്ധ്യമായ കാര്യങ്ങളൊന്നുമില്ലെന്ന് ചൊല്ലിടാം"},{"Number":538,"malayalam1":"യോഗ്യരാൽ പറയപ്പെട്ട ധർമ്മങ്ങൾ നിറവേറ്റുവാൻ","malayalam2":"മറന്നാലേഴുജന്മത്തിൽ നന്മയൊന്നും വളർന്നിടാ"},{"Number":539,"malayalam1":"ആഹ്ലാദത്തിൽ മദിക്കുമ്പോളോർക്കണം പണ്ടാഹ്ലാദത്തിൽ","malayalam2":"മറന്ന കാരണത്താലേ കെട്ടുപോയ ജനങ്ങളെ"},{"Number":540,"malayalam1":"നിനച്ച കാര്യമെപ്പോഴുമോർത്തുയത്നം നടത്തുകിൽ","malayalam2":"നിശ്ചയം നിറവേറാത്തതൊന്നുമേയില്ല ഭൂമിയാൽ"},{"Number":541,"malayalam1":"ഏതു കാര്യത്തിലും പക്ഷഭേദം കൂടാതെ സത്യമായ്","malayalam2":"കാര്യമറിഞ്ഞു വേണ്ടുന്നതെല്ലാം ചെയ്‍വത് നീതിയാം"},{"Number":542,"malayalam1":"ലോകത്തിൽ ജീവജാലങ്ങൾക്കാശ്രയം മഴയെന്ന പോൽ","malayalam2":"പ്രജകൾക്കാശ്രയം നീതി നിർവ്വഹിക്കുന്ന രാജനാം"},{"Number":543,"malayalam1":"വേദഗ്രന്ഥം പ്രകാശിക്കും ധർമ്മനീതിക്കു മുന്നമായ്","malayalam2":"രാജ്യം രക്ഷിച്ചു പാലിച്ചു രാജനീതി യഥാവിധി"},{"Number":544,"malayalam1":"ലോകം കീഴ്പ്പെട്ടു നിൽക്കുന്നു സ്നേഹപൂർവ്വം ജനങ്ങളെ","malayalam2":"തന്നോടു ചേർന്നു വാഴുന്ന രാജൻ തൻ ചരണങ്ങളിൽ"},{"Number":545,"malayalam1":"നീതിയായ് ഭരണച്ചെങ്കോൽ നിലനിൽക്കുന്ന ഭൂമിയിൽ","malayalam2":"കാലത്തിൽ മഴയുണ്ടാകും കൂടെ നൽവിളക്കും വരും"},{"Number":546,"malayalam1":"രാജ്യത്തിൻ വിജയാധാരം യോധനായുധമല്ലകേൾ","malayalam2":"നീതിപൂർവ്വകമായുള്ള രാജവാഴ്ചയതൊന്നുതാൻ"},{"Number":547,"malayalam1":"ഭൂലോകം മുഴുവൻ രാജൻ രക്ഷിക്കും; ഭരണത്തിൻ കീൾ","malayalam2":"നീതി നിർവഹണം ചെയ്‌താൽ നീതിരാജന്ന് രക്ഷയാം"},{"Number":548,"malayalam1":"നീതിതേടും ജനത്തെക്കണ്ടെല്ലാം കേട്ടുവിചാരിച്ചു","malayalam2":"നീതി ചെയ്യാൻ കഴിയാത്ത മന്നൻ താനേ നശിച്ചിടും"},{"Number":549,"malayalam1":"പരദ്രോഹം നീക്കി ജനരക്ഷ ചെയ്തപരാധാരെ","malayalam2":"ദണ്ഡിക്കൽ തൊഴിലാകുന്നു രാജന്ന്; പഴിയല്ല കേൾ"},{"Number":550,"malayalam1":"പെരും കുറ്റം ചെയ്യുന്നോരെ കഴുവേറ്റി ഹനിച്ചീടൽ","malayalam2":"കൃഷിസംരക്ഷണത്തിന്നായ് കളപറിക്കും പോലെയാം"},{"Number":551,"malayalam1":"പ്രജകളെ ദ്രോഹിക്കുന്ന നീതിയില്ലാത്തമന്നവൻ","malayalam2":"കൊലചെയ്തു നടക്കുന്ന ക്രൂരനേക്കാൾ മൃഗീയനാം"},{"Number":552,"malayalam1":"ബലമായ്‌ പ്രജയിൽ നിന്നും ധനം വാങ്ങുന്ന മന്നവൻ","malayalam2":"സായുധം മാർഗ്ഗമദ്ധ്യത്തിൽ കൊള്ള ചെയ്യുന്ന കള്ളനാം"},{"Number":553,"malayalam1":"ദിനംതോറുമരങ്ങേറും നാട്ടിലേ നന്മതിന്മകൾ","malayalam2":"ആരാഞ്ഞു വാഴ്ച ചെയ്യാത്ത മന്നവൻ കെട്ടുപോയിടും"},{"Number":554,"malayalam1":"നീതിന്യായങ്ങളില്ലാതെ ക്രൂരമായ് ഭരണം നീക്കും","malayalam2":"മന്നവൻ പൊരുളും, കൂടെ രാജ്യവും നഷ്ടമായിടും"},{"Number":555,"malayalam1":"ദുഷ്ടമാം ഭരണത്താലേ തപിക്കും ജനബാഷ്പത്താൽ","malayalam2":"രാജശേഖരമാം സമ്പത്തെല്ലാം കെട്ടു നശിച്ചിടും"},{"Number":556,"malayalam1":"മന്നവൻ ശ്രുതി നേടുന്നു സ്വന്തം സൽഭരണത്തിനാൽ","malayalam2":"ഭരണം കെട്ടുപോയെന്നാൽ രാജൻ പേർ നിലനിന്നിടാ"},{"Number":557,"malayalam1":"മാരിയില്ലാത്ത ഭൂഭാഗം വരളുന്നത് പോലവേ","malayalam2":"ദയയില്ലാത്ത രാജൻറെ പ്രജകൾ താപമാർന്നിടും"},{"Number":558,"malayalam1":"നീതിയും മുറയും കെട്ട മന്നവൻ വാണിടുന്ന നാൾ","malayalam2":"ദരിദ്രരാം ജനത്തേക്കാൾ കഷ്ടമാം ധന്യജീവിതം"},{"Number":559,"malayalam1":"രാജൻ തൻ ഭരണത്തിങ്കൽ നീതിയില്ലാതെയാവുകിൽ","malayalam2":"കാലാകാലങ്ങളിൽ മേഘം മഴനൽകാതെ പോയിടും"},{"Number":560,"malayalam1":"നാടുകാക്കുന്ന മന്നൻറെ കാവൽ ജോലി പിഴക്കുകിൽ","malayalam2":"പശുക്കൾ പാൽ ചുരത്തൂല വേദമോർക്കില്ല ഭക്തർകൾ"},{"Number":561,"malayalam1":"കുറ്റം ചെയ്തവനെ കയ്യാൽ പിടികൂടി, മനസ്സിലെ","malayalam2":"വാസനയൊഴിയാൻ നന്നായ് ദണ്ഢിക്കുന്നതു രാജനാം"},{"Number":562,"malayalam1":"ദീർഘനാൾ ശക്തനായ് വാഴാൻ ആശിക്കുമരചൻ, മുമ്പിൽ","malayalam2":"ഭാവം കഠിനമായ് കാട്ടി ദണ്ഢനം ലഘുവാക്കണം"},{"Number":563,"malayalam1":"അക്രമഭരണത്താലേ ജനങ്ങൾ ഭീതരാകുകിൽ","malayalam2":"നിശ്ചയമതി വേഗത്തിൽ രാജൻ കെട്ടു നശിച്ചുപോം"},{"Number":564,"malayalam1":"രാജൻ അക്രമിയാണെന്ന് ജനങ്ങൾ പറയും വിധം","malayalam2":"തിന്മകൾ പണിയും രാജൻ ആയുസ്സറ്റു നശിച്ചിടും"},{"Number":565,"malayalam1":"ദർശനം ദുഷ്ക്കരം, കാൺകെ മുഖം വാടുന്ന മന്നവൻ","malayalam2":"നേടിവെച്ചുള്ള സമ്പാദ്യം പേയ് കാക്കും ദ്രവ്യമായിടും"},{"Number":566,"malayalam1":"കഠിനവാണിയും ദയാരഹിതനുമായുള്ളവൻ","malayalam2":"നേടിവെച്ച ധനം മുറ്റുമതിവേഗം നശിച്ചുപോം"},{"Number":567,"malayalam1":"ക്രൂരഭാഷണവും ശിക്ഷാക്കാഠിന്യമിവരണ്ടുമേ","malayalam2":"അരം പോൽ രാജശക്തിക്ക് നാശകാരണമായിടും"},{"Number":568,"malayalam1":"മന്ത്രിമാരോടിണങ്ങാതെയകന്നു നിലനിന്നപിൻ","malayalam2":"കോപത്തോടെ സമീപിക്കും രാജവിത്തം നശിച്ചിടും"},{"Number":569,"malayalam1":"രാജ്യരക്ഷക്കുപായങ്ങൾ മുൻകൂട്ടി ചെയ്തു വെക്കാത്ത","malayalam2":"മന്നൻ പോർവന്നു നേരിട്ടാൽ ഭയപ്പാടാൽ മുടിഞ്ഞിടും"},{"Number":570,"malayalam1":"ക്രൂരവാഴ്ച നടത്തുന്ന രാജൻ തന്നുടെ മന്ത്രിയായ്","malayalam2":"അജ്ഞനെ സ്വീകരിച്ചീടുമിവർ ഭൂമിക്ക് ഭാരമാം"},{"Number":571,"malayalam1":"ദാക്ഷിണ്യമാം മനോഭാവം നിലനിൽക്കുന്ന ഹേതുവാൽ","malayalam2":"ഉലകം കേടുകൂടാതെ നിലനിൽക്കുന്നതു നിശ്ചയം"},{"Number":572,"malayalam1":"ലോകകാര്യം നടക്കുന്നു ദാക്ഷിണ്യഗുണമുള്ളതാൽ;","malayalam2":"ഭൂമിക്ക് ചുമടാകുന്നു ദയാരഹിതനാം പൂമാൻ"},{"Number":573,"malayalam1":"രാഗരഹിതമായുള്ള ഗാനങ്ങൾ സുഖശൂന്യമാം","malayalam2":"ദയാഭാവം സ്ഫുരിക്കാത്ത ദൃഷ്ടിയും ഫലശൂന്യമാം"},{"Number":574,"malayalam1":"മുഖത്തുണ്ടെന്ന് തോന്നിക്കും ദയകാട്ടാത്ത കണ്ണുകൾ","malayalam2":"അല്ലാതവളെക്കൊണ്ട് പ്രയോജനമൊട്ടില്ല താൻ"},{"Number":575,"malayalam1":"നയനങ്ങൾക്കലങ്കാരം ദാക്ഷിണ്യമെന്ന നന്മയാം","malayalam2":"ആകയാൽ ദയതോന്നാത്ത കണ്ണുപുണ്ണെന്ന് ചോല്ലലാം"},{"Number":576,"malayalam1":"കണ്ണിന്നുടമയായിടും ദയതോന്നാത്ത മാനുഷർ","malayalam2":"പ്രകൃത്യാ ദൃഷ്ടിയില്ലാത്ത പാദപാപങ്ങൾക്ക് തുല്യരാം"},{"Number":577,"malayalam1":"ദയാദാക്ഷിണ്യമില്ലാത്തോർ കണ്ണില്ലാത്തവരായിടും","malayalam2":"കണ്ണൂള്ളോർ ദയകാട്ടാതെ ജീവിക്കുന്നതസാദ്ധ്യമാം"},{"Number":578,"malayalam1":"സ്വന്തം തൊഴിലുകൾക്കൊട്ടും ഹാനിയേൽക്കാത്ത രീതിയിൽ","malayalam2":"ദയകാട്ടും ജനങ്ങൾക്കീയുലകം യോഗ്യമായതാം"},{"Number":579,"malayalam1":"തിന്മചെയ്ത ജനത്തോടും പകപോക്കാതെ ശാന്തമായ്","malayalam2":"ദയാപൂർവ്വം ക്ഷമിക്കുന്നതതിശ്രേഷ്ഠസ്വഭാവമാം"},{"Number":580,"malayalam1":"സ്നേഹിതർ നഞ്ചുചേർത്താലും നിരാക്ഷേപം ഭുജിച്ച പിൻ","malayalam2":"അവരോടുദയാപൂർവ്വം സ്നേഹിക്കൽ നാഗരീകമാം"},{"Number":581,"malayalam1":"രഹസ്യാന്വേഷണം ചെയ്യും ദൂതനും, നീതിയോതിടും","malayalam2":"ഗ്രന്ഥവുമരചൻ തൻറെ രണ്ടു കണ്ണായ് ഗണിക്കണം"},{"Number":582,"malayalam1":"എല്ലാ കൂട്ടത്തിലു മെല്ലായിടത്തും സംഭവിച്ചിടും","malayalam2":"സംഭവങ്ങളറിഞ്ഞീടൽ രാജൻ കർത്തവ്യമായിടും"},{"Number":583,"malayalam1":"നാട്ടുകാര്യരഹസ്യങ്ങളെല്ലാം ദൂതൻ മുഖാന്തിരം","malayalam2":"കൈക്കലാക്കാത്ത ഭൂപാലൻ വിജയിക്കില്ല നിശ്ചയം"},{"Number":584,"malayalam1":"തൊഴിൽ ചെയ്വവരെല്ലാരും സ്വന്തക്കാരോ, വിരോധിയോ","malayalam2":"എല്ലാം സൂക്ഷ്മം നിരീക്ഷിക്കൽ ചാരൻറെ തൊഴിലായിടും"},{"Number":585,"malayalam1":"സംശയിക്കാത്ത വേഷത്തിൽ, നോക്കിൽ ചകിതനാവാതെ,","malayalam2":"രഹസ്യം ഭദ്രമാക്കുന്നോൻ ചാരവേലക്ക് യോഗ്യനാം"},{"Number":586,"malayalam1":"സന്യാസി വേഷത്തിൽ ശ്രേഷ്ഠ സങ്കേതങ്ങളിലേറിയും","malayalam2":"ദുരിതങ്ങൾ പേറി സ്വത്വം കാക്കുന്നോൻ ചാരയോഗ്യനാം"},{"Number":587,"malayalam1":"ഒളിഞ്ഞ വാർത്തകൾ തേടിപ്പിടിക്കും, കേട്ടവാർത്തകൾ","malayalam2":"ഭയമില്ലാതെ പ്രസ്താവം നടത്തും ചാരധീരനാം"},{"Number":588,"malayalam1":"രഹസ്യദൂതന്മാർ രണ്ടാൾ നൽകും വാർത്തകൾ യോജിച്ചാൽ","malayalam2":"സത്യമാണെന്ന് രാജൻ നിസ്സംശയം സ്വീകരിച്ചിടാം"},{"Number":589,"malayalam1":"ചാരന്മാർ പലരന്യോന്യമറിവില്ലാതിരിക്കണം;","malayalam2":"മൂവർ ഭാഷ്യമൊരേ രൂപമെങ്കിൽ സത്യമതായിടും"},{"Number":590,"malayalam1":"ചാരന്മാർക്കരുളും നന്മ ഗോപ്യമായ്ത്തന്നെ ചെയ്യണം;","malayalam2":"അല്ലേലാത്മരഹസ്യങ്ങൾ വെളിവാക്കിയ പോലെയാം."},{"Number":591,"malayalam1":"മനോധീരതയെന്നുള്ള ഗുണമേറെ വിശിഷ്ടമാം;","malayalam2":"വ്യക്തി തൽഗുണമില്ലെങ്കിലൊന്നുമില്ലാത്ത മൂർത്തിയാം"},{"Number":592,"malayalam1":"മനോധൈര്യമൊരുത്തന്ന് നിത്യമാം ധനമായിടും;","malayalam2":"ഭൗതികധനമാകട്ടെ വിരവിൽ വിട്ടകന്നുപോം"},{"Number":593,"malayalam1":"മനോബലമിരുപ്പോർക്ക് ധനനാശം ഭവിക്കുകിൽ","malayalam2":"നാശം വന്നുഭവിച്ചല്ലോയെന്ന് ക്ലേശിപ്പതില്ലവർ"},{"Number":594,"malayalam1":"ലോകത്തിൽ ചേർത്തിവെക്കേണ്ടും ഭൗതികധനമൊക്കെയും","malayalam2":"ദൃഢമാനസനായോൻതൻ വഴിനോക്കിയണഞ്ഞിടും"},{"Number":595,"malayalam1":"നീർനിരപ്പുയരും തോറും താമരപ്പൂവുയർന്നിടും;","malayalam2":"ജീവിതത്തിലെഴും മേന്മ ധീരതക്കനുപാതമാം"},{"Number":596,"malayalam1":"ചിന്തയെപ്പോഴുതും സ്വന്തം മേന്മയെപ്പറ്റിയാവണം;","malayalam2":"മേന്മവന്നില്ലയെന്നാലും ചിന്തയുണ്ടായിരിക്കണം"},{"Number":597,"malayalam1":"ഗജങ്ങൾ മുറിവേറ്റാലും ധീരമായ് മുന്നിൽ നിന്നിടും;","malayalam2":"വീഴ്ച വന്നു ഭവിച്ചാലും തളരുന്നില്ല ധൈര്യവാൻ"},{"Number":598,"malayalam1":"മഹത്വമുടയോനെന്നബഹുമാനം നടിക്കുവാൻ","malayalam2":"ധൈര്യമില്ലാത്തവൻ പാർത്താലർഹനായി ഭവിച്ചിടാ"},{"Number":599,"malayalam1":"ഭീമമാം ദേഹവും കൂർത്ത ദന്തങ്ങളുമുണ്ടെങ്കിലും","malayalam2":"ധീരനാം പുലിയെക്കണ്ടാൽ ഭയന്നീടുന്നു ദന്തികൾ"},{"Number":600,"malayalam1":"ധൈര്യമെന്ന ഗുണം തന്നെ മനുഷ്യന്ന് മഹത്വമാം;","malayalam2":"രൂപം മനുഷ്യനായാലും ധൈര്യമില്ലാത്തവൻ തരു"},{"Number":601,"malayalam1":"മടിയാകും തമസ്സിൻറെ നുറുങ്ങുകൾ കേറിക്കേറി","malayalam2":"പരമ്പര സ്വഭാവത്തിൻ പ്രകാശം കെട്ടു മങ്ങിടും"},{"Number":602,"malayalam1":"ജന്മം കൊണ്ട കുഡുംബത്തിൻ ശ്രേയസ്സുന്നതമാക്കുവാൻ","malayalam2":"മടിയേ മടിയായ് കണ്ടു യത്നശീലം വരിക്കണം"},{"Number":603,"malayalam1":"നാശഹേതുകമായുള്ള മടിയേന്തുന്ന പാമരൻ","malayalam2":"പിറന്ന കുഡുംബം തന്നേയവൻ മുന്നേ നശിച്ചു പോം"},{"Number":604,"malayalam1":"മടിയാകുന്ന രോഗത്താലുത്സാഹം നഷ്ടമായവർ","malayalam2":"കുഡുംബശ്രുതിയും കെട്ടു കുറ്റം പേറേണ്ടതായ് വരും"},{"Number":605,"malayalam1":"മടിയും വിസ്മൃതി നിദ്രാ വിളംബമിവനാലുമേ","malayalam2":"നാശത്തിലാപതിക്കുന്നോർ യാത്ര ചെയ്യുന്ന വഞ്ചിയാം"},{"Number":606,"malayalam1":"നേതാവിന്നുള്ള സമ്പത്ത് താനേ വർദ്ധിപ്പതാകിലും","malayalam2":"മടിയാലാധനം നന്നായ് പ്രയോഗിപ്പതസാദ്ധ്യമാം"},{"Number":607,"malayalam1":"മടിയാൽ വേല ചെയ്യാതെ ആലസ്യത്തിൽ കഴിപ്പവർ","malayalam2":"ഉപദേശങ്ങളേൽക്കാതെ നിശ്ചയം വഴികെട്ടിടും"},{"Number":608,"malayalam1":"സൽകുലത്തിൽ പിറന്നാലും മടിവന്നാക്രമിക്കുകിൽ","malayalam2":"പകയുള്ള ജനങ്ങൾക്ക് ദാസനായ് ഭവിച്ചിടും"},{"Number":609,"malayalam1":"മടിയാകുന്ന ദുർദോഷമൊഴിക്കാൻ കഴിവാകുകിൽ","malayalam2":"തന്നിലും കുഡുംബത്തിലുമുള്ള ദോഷങ്ങൾ നീക്കലാം"},{"Number":610,"malayalam1":"അടിയാൽ ദേവനാർജ്ജിച്ച മൂന്നുലോകം മുഴുക്കെയും","malayalam2":"മടിയില്ലാത്ത രാജാവിന്നൊരു പക്ഷേയൊതുങ്ങിടും"},{"Number":611,"malayalam1":"മഹത്വമാം സംരംഭമെന്നുറച്ചു വേല ചെയ്യണം","malayalam2":"അദ്ധ്വാനമളവിൻ തോതിൽ മഹത്വമത് നൽകിടും"},{"Number":612,"malayalam1":"തൊഴിലിൽ താഴ്മ കണ്ടോരെ ലോകവും കയ്യൊഴിച്ചിടും","malayalam2":"ചെയ്യുന്ന തൊഴിലിൽ യത്നം ചെലുത്താൻ മടികാട്ടൊലാ"},{"Number":613,"malayalam1":"പ്രയത്നിക്കുകയെന്നുള്ള ശ്രേഷ്ഠമാം ശീലമുള്ളവർ","malayalam2":"അന്യർക്ക് സേവനം ചെയ്യും തോഷമനുഭവിച്ചിടും"},{"Number":614,"malayalam1":"അദ്ധ്വാനശീലമില്ലാത്തോൻ പരോപകാരിയായിടാ","malayalam2":"ഭീരു തന്നുടെ കയ്യാലേ വാളേന്തിപ്പടവെട്ടുമോ?"},{"Number":615,"malayalam1":"ആത്മസൗഖ്യം ഗണിക്കാതെ യത്നത്തിൽ മുഴുകുന്നവൻ","malayalam2":"സ്വജനദുഃഖങ്ങൾ നീക്കി രക്ഷിക്കും സ്തൂപമായിടും"},{"Number":616,"malayalam1":"പ്രയത്നശാലിയായെന്നാലൈശ്വര്യം പെരുതായിടും","malayalam2":"യത്നമില്ലാത്തവൻ ചുറ്റും ദാരിദ്ര്യം സ്ഥിരവാഴ്ചയാം"},{"Number":617,"malayalam1":"ഉദാസീനൻറെ മടിയിൽ മൂതേവിമരുവീടവേ","malayalam2":"ഭാഗ്യലക്ഷ്മി രമിക്കുന്നുയത്നശീലൻ പുരോഭുവി"},{"Number":618,"malayalam1":"നന്മയുൽപ്പാദനം ചെയ്യാനാവാഞ്ഞാൽ വീഴ്ചയായിടാ","malayalam2":"പഠിച്ചദ്ധ്വാനവും ചെയ്യാൻ മടിച്ചാൽ വീഴ്ച തന്നെയാം"},{"Number":619,"malayalam1":"വിധിയാൽ ലക്ഷ്യമാം കാര്യം നേടാനായിക്കെങ്കിലും","malayalam2":"ദേഹാദ്ധ്വാനഫലത്താലേ മേന്മവർദ്ധിച്ചിടും ദൃഢം"},{"Number":620,"malayalam1":"പരിശ്രമശ്രാന്തമായ് നിർവഹിക്കുകയെങ്കിലോ","malayalam2":"വിധിയിൻ തീർപ്പുതന്നേയും ഗതിമാറ്റി മറിച്ചിടാം"},{"Number":621,"malayalam1":"ആപത്തു നേരിടും നേരം മനശ്ചാഞ്ചല്യമാകൊലാ","malayalam2":"സ്മേരനായതിനെ നേരിട്ടകറ്റേണമതേ വഴി"},{"Number":622,"malayalam1":"നീർച്ചാൽ പോലളവില്ലാതെ ദുഃഖങ്ങൾ വന്നു ചേരിലും","malayalam2":"വിജ്ഞാരായവരുള്ളത്താൽ ചിന്തിച്ചു നിലമാറ്റിടും"},{"Number":623,"malayalam1":"ദുഃഖം വന്നു ഭവിക്കുമ്പോൾ മനം നീറാതിരിപ്പവർ","malayalam2":"ദുഃഖത്തിന്ന് കൊടുക്കുന്നു ദുഃഖിക്കാനൊരു കാരണം"},{"Number":624,"malayalam1":"അദ്ധ്വാനശീലനായുള്ളോൻ കാളവണ്ടി വലിക്കുംപോൽ","malayalam2":"തടസ്സമെന്തേർപ്പെട്ടാലും തടുക്കാൻ കഴിവായിടും"},{"Number":625,"malayalam1":"വഴിക്കുവഴി ദുഃഖ ങ്ങൾ താങ്ങിടും ധൈര്യശാലിയെ","malayalam2":"ബാധിച്ചീടുന്ന ദുഃഖങ്ങൾ സ്വയം ദുഃഖിച്ചു മാഞ്ഞിടും"},{"Number":626,"malayalam1":"ഐശ്വര്യം വന്നുചേരുമ്പോളാഹ്ളാദമിയലാത്തവർ","malayalam2":"കാലദോഷം ഭവിക്കുമ്പോൾ ദുഃഖത്തിലാണ്ടു പോകുമോ?"},{"Number":627,"malayalam1":"ആപത്തെന്നത് ദേഹത്തിൻ പ്രകൃതിയെന്നറിയുന്ന","malayalam2":"വിജ്ഞർകൾ ദുഃഖമേൽക്കുമ്പോൾ മനശ്ശാന്തി വെടിഞ്ഞിടാ"},{"Number":628,"malayalam1":"ദുഃഖം പ്രകൃതിജന്യമെന്നറിയും ബുദ്ധിശാലികൾ","malayalam2":"ദേഹത്തിന്നിമ്പമോരാതെ ദുഃഖത്തിൽ വേദനപ്പെടാ"},{"Number":629,"malayalam1":"സമ്പത്തിൽ മനമൂന്നാതെ നിസ്സംഗനായിരിപ്പവൻ","malayalam2":"ആപത്തണഞ്ഞിടും നേരം തപിക്കാതെ കഴിഞ്ഞിടും"},{"Number":630,"malayalam1":"ആപത്തുകളെല്ലാം തനിക്കിമ്പമായ് കാണ്മതാകുകിൽ","malayalam2":"പകയുള്ള ജനം പോലുമാഢ്യനായി ഗണിച്ചിടും"},{"Number":631,"malayalam1":"ജോലിക്ക് വേണ്ട സാമഗ്രി, കാലം, വൈദഗ്ദ്ധ്യമാം ബലം","malayalam2":"നിർണ്ണയിച്ചു സ്വരുക്കൂട്ടാൻ പ്രാപ്തൻ മന്ത്രിക്ക് യോഗ്യനാം"},{"Number":632,"malayalam1":"പ്രജാരക്ഷ, മനോദാർഢ്യം വിജ്ഞാനം നീതിനിഷ്ഠയും","malayalam2":"കർമ്മവ്യഗ്രതയോടഞ്ചും ചേർന്നാൽ മന്ത്രിക്ക് യോഗ്യനാം"},{"Number":633,"malayalam1":"ദ്രോഹം ചെയ്തവരെത്തള്ളി, സ്വപക്ഷം ഭദ്രമാക്കിയും","malayalam2":"ഭ്രഷ്ടരെ വീണ്ടെടുക്കാനും വല്ലോൻ മന്ത്രിക്ക് യോഗ്യനാം"},{"Number":634,"malayalam1":"ആരാഞ്ഞു കാര്യമറിവും പ്രയോപ്പത്തിൽ വരുത്തലും","malayalam2":"തീർപ്പുറപ്പായുരക്കലും മന്ത്രിതൻ രീതിയാവണം"},{"Number":635,"malayalam1":"വിജ്ഞഭാഷണവും, ധർമ്മബോധവും, നാൾമുഴുക്കെയും","malayalam2":"വേലയിൽ തൃഷ്ണയും ചേർന്നാലുപദേശകനായിടും"},{"Number":636,"malayalam1":"ബുദ്ധികൂർമ്മതയോടൊപ്പം വിജ്ഞാനശക്തിയുണ്ടെങ്കിൽ","malayalam2":"മറികടക്കാനാവാത്ത പരിതസ്ഥിതിയെന്തുവാൻ?"},{"Number":637,"malayalam1":"ചെയ്യും കാര്യങ്ങളെപ്പറ്റി വിജ്ഞാനാണെന്നിരിക്കിലും","malayalam2":"ലോകനീതിക്ക് യോജിക്കും രീതിയിൽ നിർവഹിക്കണം"},{"Number":638,"malayalam1":"ഉപദേശം ശ്രവിക്കാതെ മൂഢനായി രമിച്ചിടും","malayalam2":"രാജനോടുപദേശങ്ങൾ മൊഴിയും നല്ല മന്ത്രിമാർ"},{"Number":639,"malayalam1":"രാജദ്രോഹം മനസ്സുള്ളിൽ കരുതും മന്ത്രിപുംഗവൻ","malayalam2":"അനേകകോടി ശത്രുക്കൾ നേരിടുന്നത് പോലെയാം"},{"Number":640,"malayalam1":"നിർമ്മാണ പരിപാടികൾ മുന്നേ ചിന്തിച്ചുവെങ്കിലും","malayalam2":"ക്രിയാവൈഭവമില്ലാത്തോർ ചെയ്‌താൽ വികലമായിടും"},{"Number":641,"malayalam1":"വാഗ്സാമർത്ഥ്യഗുണം പാർത്താൽ ഏറെ ശ്രേഷ്ഠതമം ഗുണം","malayalam2":"അതിനു കിടയാവില്ല മറ്റു മേന്മകളൊന്നുമേ"},{"Number":642,"malayalam1":"നന്മയും തിന്മയും ചൊല്ലാൽ സംഭവിക്കുക നിശ്ചയം","malayalam2":"ഏവനും ശ്രദ്ധവെക്കേണം സംസാരിക്കുന്ന വേളയിൽ"},{"Number":643,"malayalam1":"യോജിച്ചവർക്കുറപ്പായും വിമതർക്കു രസിപ്പായും","malayalam2":"തോന്നുമാറുരിയാടുന്ന രീതിയാണ് സുഭാഷണം"},{"Number":644,"malayalam1":"കേൾപ്പോരിൻ ത്രാണിയേ നോക്കി സംസാരം രൂപമാക്കണം","malayalam2":"വാര് നിയന്ത്രിതനെന്തിന്നാണന്യധർമ്മധനാദികൾ"},{"Number":645,"malayalam1":"ഉദ്ദേശിക്കുന്ന കാര്യത്തെ വെല്ലാൻ സാദ്ധ്യതയില്ലെന്ന","malayalam2":"ദൃഢബോദ്ധ്യതയുണ്ടാകും വണ്ണം വാക്കുരിയാടണം"},{"Number":646,"malayalam1":"കേൾക്കുന്നോർക്കു രുചിക്കുംമട്ടുരത്തു, മവർ ചൊൽവതും","malayalam2":"സശ്രദ്ധം കേട്ടറിഞ്ഞീടൽ യോഗ്യമാം നയമായിടും"},{"Number":647,"malayalam1":"ശക്തമാം ഭാഷണം, ധീരഭാവം, സ്മരണ ശക്തിയും","malayalam2":"ചേർന്ന വാശിയെവെല്ലാനായാരാലും കഴിയാത്തതാം"},{"Number":648,"malayalam1":"കാര്യങ്ങൾ ശരിയാം വണ്ണം നിരത്തി രുചിതോന്നുമാർ","malayalam2":"ഭാഷണം ചെയ്തിടിൽ ലോകമവർ ചൊല്ലിൽ വഴങ്ങിടും"},{"Number":649,"malayalam1":"കുറ്റമറ്റവിധം സത്യം ബോദ്ധ്യമാക്കി വചിക്കുവാൻ","malayalam2":"പ്രാപ്തരല്ലാത്തവർ വീണായ് മുഴുകും ഭാഷണങ്ങളിൽ"},{"Number":650,"malayalam1":"ഭാഷണത്രാണിയില്ലാത്ത പണ്ഢിതശ്രേഷ്ഠരൊക്കെയും","malayalam2":"സുഗന്ധധാരയില്ലാതെ വിലസീടുന്ന പൂക്കളാം"},{"Number":651,"malayalam1":"തുണയാലൊരുവൻ നേടും പ്രതാപം സമുദായത്തിൽ","malayalam2":"കർമ്മശുദ്ധിയിനാലാശിക്കുന്നതെല്ലാം ലഭിച്ചിടും"},{"Number":652,"malayalam1":"ലോകപ്രസിദ്ധിയോടൊപ്പം ധാർമ്മികഗുണമേന്മയും","malayalam2":"നേടിത്തരുന്നതല്ലാത്ത കർമ്മങ്ങളൊഴിവാക്കണം"},{"Number":653,"malayalam1":"ജനമദ്ധ്യേ പ്രഭാവത്തിൽ ജീവിക്കാനാഗ്രഹിപ്പവൻ","malayalam2":"മേന്മക്ക് ഹാനിയേൽപ്പിക്കും വിനചെയ്യാതിരിക്കണം"},{"Number":654,"malayalam1":"മാന്യരായുള്ളവർ തങ്ങൾക്കേർപ്പെട്ട ദുരിതങ്ങളെ","malayalam2":"നിർമാർജ്ജനം ചെയ്വാനായി ഹീനകൃത്യങ്ങൾ ചെയ്തിടാ"},{"Number":655,"malayalam1":"പിമ്പേ ഖേദിക്കുമാറുള്ള തിന്മകളൊഴിവാക്കണം","malayalam2":"അഥവാ ചെയ്തു പോയെങ്കിലാവർത്തിക്കാതിരിക്കണം"},{"Number":656,"malayalam1":"മാതാവിൻ പശിതാങ്ങാതെ ദുഃഖിക്കുന്നവനാകിലും","malayalam2":"ലോകം പഴിക്കും ദുർവൃത്തി ചെയ്യാതൊഴിഞ്ഞു മാറണം"},{"Number":657,"malayalam1":"ഇഴിവാം പാപകർമ്മത്താൽ ലബ്ധദ്രവ്യം നിഷിദ്ധമാം","malayalam2":"ധർമ്മകർമ്മികൾ താങ്ങുന്ന ദാരിദ്ര്യം തന്നെ കാര്യമാം"},{"Number":658,"malayalam1":"തീയ കർമ്മങ്ങൾ ചെയ്വോർക്ക് വിജയം കൈവരിക്കിലും","malayalam2":"പിന്നീടവകളെച്ചൊല്ലി നിശ്ചയം ദുഃഖമേർപ്പെടും"},{"Number":659,"malayalam1":"നീചമാർഗ്ഗേണ സമ്പാദ്യം വേദനിപ്പിച്ചൊഴിഞ്ഞുപോം","malayalam2":"ശുദ്ധമായവ പോയാലും പിറകേ വന്നു ചേർന്നിടും"},{"Number":660,"malayalam1":"ന്യായമല്ലാത്ത സമ്പാദ്യം സംരക്ഷിക്കാനൊരുമ്പെടൽ","malayalam2":"വേവാത്ത മൺകലത്തിൽ നീർ സൂക്ഷിക്കുന്നതു പോലെയാം"},{"Number":661,"malayalam1":"പണിപൂർത്തീകരിക്കാനായ് മുഖ്യമായ് വേണ്ട യോഗ്യത","malayalam2":"മനക്കരുത്താകും, മറ്റു ഗുണങ്ങൾ വേണ്ടതാകിലും"},{"Number":662,"malayalam1":"ആവാത്തത് തുടങ്ങൊല്ല; വിഘ്നം കണ്ടു ഭയക്കൊലാ","malayalam2":"ദ്വിഗുണം വേണമെന്നല്ലോ പൂർവ്വ സൂരികൾ നിർണ്ണയം"},{"Number":663,"malayalam1":"പണി പൂർത്തിക്ക് മുൻലോക ശ്രദ്ധ പറ്റാതെ നോക്കണം","malayalam2":"മദ്ധ്യേ ശ്രദ്ധ പതിഞ്ഞീടിൽ വിഘ്നം പലതുനേരിടാം"},{"Number":664,"malayalam1":"എങ്ങിനെ ചെയ്തു തീർക്കുമെന്നാരാലും ചൊല്ലസാദ്ധ്യമാം","malayalam2":"ഏളുതല്ലധികം പേർക്കും ചൊന്നപോൽ പണിതീർക്കുവാൻ"},{"Number":665,"malayalam1":"കർമ്മസാമർത്ഥ്യമൊന്നാലേ മേന്മലക്ഷ്യമിടുന്നവർ","malayalam2":"രാജശ്രദ്ധ പതിഞ്ഞീടാനുള്ളിലാശ വഹിച്ചിടും"},{"Number":666,"malayalam1":"കർമ്മധീരതയുണ്ടായാലുദ്ദിഷ്ട വിഷയങ്ങളിൽ","malayalam2":"ഉദ്ദേശിച്ചത് പോൽത്തന്നെ കാര്യപ്രാപ്തിയെളുപ്പമാം"},{"Number":667,"malayalam1":"ലളിതവേഷത്താലാരും ചെറുതെന്ന് നിനക്കൊലാ","malayalam2":"പെരുതാം രഥചക്രത്തിലച്ചാണി ലഘുവല്ലയോ?"},{"Number":668,"malayalam1":"മനോസ്ഥൈര്യത്തൊടും, ധൈര്യത്തൊടും വേലക്കൊരുങ്ങണം","malayalam2":"കാലവിളംഭം കൂടാതെ ശിഘ്രമായ് ചെയ്തു തീർക്കണം"},{"Number":669,"malayalam1":"ഭാവി സംതൃപ്തി മോഹിച്ച് പ്രാരംഭവിഷമങ്ങളെ","malayalam2":"തൃണവൽ, ഗണ്യമാക്കാതെ ധൈര്യമായ് ചെയ്തു കൊള്ളണം"},{"Number":670,"malayalam1":"തൊഴിൽ മഹത്വമോർക്കാതെ മരുവുന്ന ജനങ്ങളെ","malayalam2":"മറ്റുമേന്മയിരുന്നാലും ലോകം മാനിപ്പതില്ല കേൾ"},{"Number":671,"malayalam1":"തീരുമാനം എടുക്കും മുൻ ഗാഢമായ് ചിന്ത ചെയ്യണം","malayalam2":"തീരുമാനം നടപ്പാക്കാൻ വൈകിക്കുന്നത് ദോഷമാം"},{"Number":672,"malayalam1":"ധൃതിയില്ലാത്ത കാര്യങ്ങൾ സാവകാശം നടത്തലാം","malayalam2":"അതിവേഗം നടത്തേണമടിയന്തിരമായവ"},{"Number":673,"malayalam1":"മുന്നേറ്റത്തിന് കൈയ്യേറ്റമവശ്യമെങ്കിൽ ചെയ്യലാം","malayalam2":"സന്ദർഭോചിതമായ് മറ്റു മാർഗ്ഗങ്ങൾ സ്വീകരിക്കലാം"},{"Number":674,"malayalam1":"കെട്ടടങ്ങാത്ത ശത്രുത്വമാക്രമണപൂർണ്ണവും;","malayalam2":"അഗ്നിപുഞ്ജസമം രണ്ടും ഭാവിയിൽ നാശഹേതുവാം"},{"Number":675,"malayalam1":"ശക്തിയും, ധനവും, കാലം, ലക്ഷ്യം നേടേണ്ട രീതിയും,","malayalam2":"സ്ഥലത്തോടഞ്ചു കാര്യങ്ങൾ കണിശം നിർണ്ണയിക്കണം"},{"Number":676,"malayalam1":"കാര്യത്തിൻ കഴിവും, വന്നു ചേരും പ്രതിബന്ധങ്ങളും,","malayalam2":"അന്ത്യത്തിലുണ്ടാവും നേട്ടമെല്ലാം ചിന്തിച്ചു ചെയ്യണം"},{"Number":677,"malayalam1":"തൽക്കർമ്മം മുമ്പേ ചെയ്തു ശീലമുള്ള ജനങ്ങളെ","malayalam2":"ബന്ധിച്ചനുഭവം പങ്കിട്ടറിയൽ ജയഹേതുവാം"},{"Number":678,"malayalam1":"കർമ്മപരിചയത്താലേ മറ്റുകർമ്മങ്ങൾ ചെയ്യലാം","malayalam2":"ഗജത്തെപ്പിടികൂടാനായ് ഗജങ്ങളുപയുക്തമാം"},{"Number":679,"malayalam1":"നന്മകൾ സ്വജനത്തിനായ് ചെയ്യും മുന്നാലെ മുഖ്യമായ്","malayalam2":"നയത്താൽ പകയുള്ളോരെ മിത്രമാക്കിയെടുക്കണം"},{"Number":680,"malayalam1":"ബലഹീനൻ സ്വന്തം കക്ഷിക്കൂനം തട്ടാതിരിക്കുവാൻ","malayalam2":"വല്ലവന്നടിമപ്പെട്ടു ശാന്തിനേടിയെടുക്കണം"},{"Number":681,"malayalam1":"പദവിക്കൊത്ത സംസാരം സൗശീല്യം കുലകത്വവും","malayalam2":"സന്ദേശങ്ങൾ വഹിക്കുന്നോർക്കത്യന്താപേക്ഷിതം ഗുണം"},{"Number":682,"malayalam1":"ബോദ്ധ്യം തോന്നുന്ന വാഗ്മിത്വം സ്നേഹവും ജ്ഞാനശക്തിയും","malayalam2":"ത്രിഗുണം ദൂത് കയ്യാളും വ്യക്തികൾക്കനുപേക്ഷ്യമാം"},{"Number":683,"malayalam1":"സ്വരാജന്നന്യരാജങ്കൽ സന്ദേശങ്ങൾ വഹിപ്പവൻ","malayalam2":"വിജയം കൈവരിച്ചീടാൻ വിജ്ഞരിൽ വിജ്ഞനാവണം"},{"Number":684,"malayalam1":"പോതുവിജ്ഞാനവും ബുദ്ധിശക്തിവ്യക്തിമഹത്വവും","malayalam2":"ഗുണം മൂന്നും തികഞ്ഞുള്ളോർ ദൂതനായ് തൊഴിൽ ചെയ്തിടാം"},{"Number":685,"malayalam1":"കാര്യപ്രസക്തമാം വണ്ണമനിഷ്ടധ്വനിയെന്നിയേ","malayalam2":"മധുരഭാഷണത്താലേ ദൂതൻ ലക്ഷ്യങ്ങൾ നേടണം"},{"Number":686,"malayalam1":"വിജ്ഞനും വാഗ്മിയും സ്നേഹവാണിയും ദയശൂന്യനും","malayalam2":"സന്ദർഭം നോക്കിസ്വാധീനം ചെലുത്തും ദൂതുവാഹകൻ"},{"Number":687,"malayalam1":"കാലം നോക്കി, യിടം നോക്കി ലക്ഷ്യബോധമുറപ്പാക്കി","malayalam2":"ബുദ്ധിപൂർവ്വം വചിക്കുന്നോൻ ശ്രേഷ്ഠനാം ദൂതനായിടും"},{"Number":688,"malayalam1":"സത്സ്വഭാവം, ജനം മദ്ധ്യേ സ്വാധീനം, ധീരഭാവവും","malayalam2":"ഇവ മൂന്നും വചസ്സത്യം ചേർന്നവൻ ദൂതുവാഹകൻ"},{"Number":689,"malayalam1":"രാജദൂത് വഹിക്കുന്നോൻ ധീരനും സത്യഭാഷിയും","malayalam2":"രാജാവിൻ മേന്മ വർദ്ധിക്കാൻ തൽപ്പരൻ കൂടിയാവണം"},{"Number":690,"malayalam1":"ആത്മനാശം ഭയന്നാലും ധീരമായ് രാജവാർത്തകൾ","malayalam2":"സത്യമായുരിയാടുന്നോൻ ശ്രേഷ്ഠനാം ദൂതനായിടും"},{"Number":691,"malayalam1":"രാജനോടൊത്തു വാഴുന്നോർ കുളിരിൽ തീക്കായുന്നപോൽ","malayalam2":"അകലാതെയുമപ്പോലെ അണയാതെയിരിക്കണം"},{"Number":692,"malayalam1":"രാജനാശിച്ച ദ്രവ്യത്തിലാശ വെക്കാതിരിക്കണം","malayalam2":"എങ്കിലോ രാജനിൽ നിന്നും ലഭ്യമാം ഗുണമേറിടും"},{"Number":693,"malayalam1":"ആത്മരക്ഷകൊതിക്കുന്നോർ തെറ്റുപറ്റാതെ കാക്കണം","malayalam2":"രാജനിൽ സംശയം വന്നാൽ നീക്കം ചെയ്യാനസാദ്ധ്യമാം"},{"Number":694,"malayalam1":"രാജസന്നിധിയിൽ വെച്ചു രഹസ്യമായ് ഭാഷിക്കലും","malayalam2":"അന്യവദനങ്ങൾ നോക്കി പുഞ്ചിരിക്കലുമാകൊലാ"},{"Number":695,"malayalam1":"അജരഹസ്യങ്ങൾക്കായി ജിജ്ഞാസയൊഴിവാക്കണം,","malayalam2":"രാജൻ താനേ വചിക്കുമ്പോൾ ശ്രദ്ധാപൂർവ്വം ശ്രവിക്കണം"},{"Number":696,"malayalam1":"രാജന്നുള്ളം കണക്കാക്കിയനിഷ്ടമൊഴിവാക്കിയും","malayalam2":"പ്രീതി തോന്നുന്ന കാര്യങ്ങൾ നേരം നോക്കി കഥിക്കണം"},{"Number":697,"malayalam1":"രാജൻ തൽപ്പരനായാലുമപ്രധാനങ്ങളായവ","malayalam2":"വിട്ടുഗൗരവമോലുന്ന വിഷയങ്ങൾ വചിക്കണം"},{"Number":698,"malayalam1":"കുഡുംബബന്ധവും പ്രായക്കുറവും ഗണ്യമാക്കാതെ","malayalam2":"രാജത്വത്തിൻ മഹത്വം കണ്ടതുപോൽ പെരുമാറണം"},{"Number":699,"malayalam1":"രാജൻറെ പ്രീതിയുണ്ടെന്ന് ധരിച്ചഹിതമായവ","malayalam2":"ഒരു നാളും പ്രവർത്തിക്കാൻ തുനിയാവിജ്ഞരായവർ"},{"Number":700,"malayalam1":"രാജൻസ്നേഹിതനാണെന്ന ഭാവത്തിൽ ഗുണശൂന്യമാം","malayalam2":"കാര്യങ്ങൾ നിർവ്വഹിച്ചീടിൽ നാശത്തിന്നതു ഹേതുവാം"},{"Number":701,"malayalam1":"ദൃഷ്‌ടിയും‍ മുഖവും‍ നോക്കി മനോഗതമറിഞ്ഞിടാൻ","malayalam2":"പ്രാപ്‌തിയുടയവൻ ലോകമണിയും‍ രത്നമായിടും‍."},{"Number":702,"malayalam1":"ഉള്ളിലുള്ള വിചാരങ്ങൾ ലേശം‍ സം‍ശയമില്ലാതെ","malayalam2":"ധൈര്യമായറിയുന്നോരെ ദൈവതുല്യം‍ നിനച്ചിടും‍."},{"Number":703,"malayalam1":"ലക്ഷണത്താലൽ മനസ്സുള്ളിലുള്ള ചിന്തയറിഞ്ഞിടും‍","malayalam2":"വ്യക്തിക്കെന്തുകൊടുത്തിട്ടും‍ തുണയായേറ്റുകൊള്ളണം‍."},{"Number":704,"malayalam1":"ചിന്തകളുരിയാടാതെയറിയാൻ കഴിവുള്ളവൻ ‍","malayalam2":"ഒരുപോൽ രൂപമായാലും‍ ജ്ഞാനത്താൽ ഭിന്നരായിടും‍."},{"Number":705,"malayalam1":"ലക്ഷണം‍ നോക്കിയന്യൻറെ ചിത്തമറിയവയ്യെങ്കിൽ","malayalam2":"ശ്രേഷ്‌ഠമാമം‍ഗമായുള്ള കണ്ണാലെന്തു പ്രയോജനം‍?"},{"Number":706,"malayalam1":"അടുത്ത വസ്‌തുക്കൾ പ്രതിബിം‍ബിക്കുന്ന പളുങ്കുപോൽ","malayalam2":"മുഖം‍ മനോവികാരത്തിൻ‍ ഭാവങ്ങൾ വ്യക്തമാക്കിടും‍."},{"Number":707,"malayalam1":"ദുഃ‍ഖസന്തുഷ്‌ടഭാവങ്ങളുള്ളിൽ‍ സം‍ജാതമാകവേ","malayalam2":"വ്യക്തമാക്കും‍ മുഖം‍ പോലെ അറിവേന്തുന്നതെന്തഹോ?"},{"Number":708,"malayalam1":"വദനം‍ കണ്ടുകാര്യങ്ങൾ ഗ്രഹിപ്പാൻ ശക്തിയുള്ളവർ‍","malayalam2":"അവരോടുരിയാടാതെ മൗനമായ് നോക്കി നിൽക്കലാം."},{"Number":709,"malayalam1":"ദൃഷ്‌ടിനോക്കി മനം‍ ചൊല്ലാൻ ‍ കഴിവുറ്റവർ ‍ വ്യക്തിയിൽ","malayalam2":"ശത്രുമിത്രമനോഭാവം‍ കണ്ണുനോക്കി ഗ്രഹിച്ചിടും‍."},{"Number":710,"malayalam1":"സർവ്വജ്ഞാനികളാണെന്ന് സ്വയം‍ ഭാവനയുള്ളവർ ‍","malayalam2":"തങ്ങൾമതിപ്പളക്കാനായ് കൺകളെ മതിയായിടും‍."},{"Number":711,"malayalam1":"കൂട്ടത്തിൽ ‍ മനമാരാഞ്ഞു വാക്യങ്ങൾ ‍ ബുദ്ധിപൂർവ്വമായ്","malayalam2":"തിരഞ്ഞുകാര്യമോതുന്നോൻ‍ ഭാഷണത്തിൽ സമർത്ഥനാം‍."},{"Number":712,"malayalam1":"വഴിക്ക് വഴികാര്യങ്ങൾ നല്ലവാചകഭം‍ഗിയിൽ","malayalam2":"വ്യക്തമായുരചെയ്യുന്നു വാക്കിൽ സ്വാധീനമുള്ളവർ."},{"Number":713,"malayalam1":"കയ്യാളും‍ വിഷയം‍ നന്നായറിയാതെ, ചിന്തിക്കാതെ","malayalam2":"സഭയിൽ‍ ഗതിയോരാതെ ഭാഷിക്കുന്നവരജ്ഞരാം‍."},{"Number":714,"malayalam1":"വിജ്ഞരിൻ സഭയിൽ താനും‍ വിജ്ഞനായ് നിലകൊള്ളണം‍","malayalam2":"അജ്ഞരിൽ പാമരത്വം‍ താൻ കുമ്മായം‍ പോൽ നടിക്കണം‍."},{"Number":715,"malayalam1":"പണ്‌ഡിതർ‍ മദ്ധ്യേ മുമ്പായ് ഭാഷിക്കാതെയടങ്ങണം‍","malayalam2":"നല്ല കാര്യങ്ങളിലേറെ നല്ലതാമുപദേശമാം‍."},{"Number":716,"malayalam1":"വിജ്ഞരാം‍ വ്യക്തികൾ മുന്നിൽ‍ താഴ്‌മപേറുന്ന ദുർഗതി","malayalam2":"ധർമ്മവീഥിയുപേക്ഷിച്ചു തിന്മയിൽ‍ വിഹരിപ്പതാം‍."},{"Number":717,"malayalam1":"പണ്‌ഡിതശ്രേഷ്‌ഠർ‍ കൂടുന്ന സദസ്സിൽ പങ്കെടുക്കുകിൽ","malayalam2":"പല ഗ്രന്ഥങ്ങളുൾക്കൊള്ളും‍ വിജ്ഞാനം‍ കൈവരിക്കലാം"},{"Number":718,"malayalam1":"വിജ്ഞന്മാരുടെ സം‍ഘത്തിൽ‍ വിദ്വാൻ ചെയ്യുന്ന ഭാഷണം‍","malayalam2":"സ്വയം‍ മുളക്കും‍ തോട്ടത്തിൽ‍ നീരോടുന്നതു പോലെയാം‍"},{"Number":719,"malayalam1":"സജ്ജനങ്ങൾക്ക് യോജിക്കും‍ വിലയേറിയ വസ്‌തുത","malayalam2":"അയോഗ്യരാം‍ ജനം‍ മുന്നിലോർ‍മ്മ വിട്ടും‍ കഥിക്കൊലാ."},{"Number":720,"malayalam1":"വിജ്ഞർക്കരിയതാം‍ വാർ‍ത്ത അജ്ഞർ മുന്നിലുരക്കുകില്‍","malayalam2":"അഴുക്കിൽ‍ ചിതറിപ്പോകുമമൃതിന്ന് സമാനമാം‍."},{"Number":721,"malayalam1":"വാക്കി‍ൽ സമർത്ഥരായുള്ളോർ‍ സഭാമേന്മ കണക്കാക്കി","malayalam2":"യോഗ്യർ‍ മുന്നിലബദ്ധങ്ങളുരിയാടില്ലൊരിക്കലും‍."},{"Number":722,"malayalam1":"വിജ്ഞൻതാനെന്ന് വിജ്ഞൻ‍മാർ‍ തോന്നുമാറ് കഥിപ്പവൻ","malayalam2":"വിജ്ഞരിൽ‍ വിജ്ഞനെന്നേറെ മഹത്വമായ് ചൊല്ലപ്പെടും‍."},{"Number":723,"malayalam1":"ധൈര്യമായ് ശത്രുവേ നേരിട്ടായോധിപ്പവരേറെയാം‍","malayalam2":"പണ്‌ഡിതസ്സഭയിൽ‍ പേശാൻ‍ പ്രാപ്‌തിയുള്ളവർ തുച്ഛമാം‍."},{"Number":724,"malayalam1":"വിജ്ഞൻ‍മാർ‍ സഭയിൽ‍ സ്വന്തം‍ പാണ്‌ഡിത്യം‍ തെളിയിച്ചപിൻ","malayalam2":"അവരിൽ നിന്നുവിജ്ഞാനമാർജ്ജിക്കാനിടവന്നിടും‍."},{"Number":725,"malayalam1":"അന്യരിൻ‍ ഭാഷണം‍ കേട്ടിട്ടുത്തരം‍ നൽകുന്നതിൽ","malayalam2":"ഉതകുന്ന പരിജ്ഞാനം‍ സമ്പാദിക്കലവശ്യമാം‍."},{"Number":726,"malayalam1":"ശൂരനല്ലാത്ത വ്യക്തിക്ക് വാളാലില്ല പ്രയോജനം‍;","malayalam2":"വിജ്ഞരെ ഭയമുള്ളോർക്ക് ഗ്രന്ഥജ്ഞാനം‍ ബലം‍ തരാ."},{"Number":727,"malayalam1":"സഭയെ നേരിടാൻ പേടിക്കുന്നോനാർ‍ജ്ജിച്ച വിദ്യകൾ","malayalam2":"ഭീതനായ് മരുവും‍ യോദ്ധാവേന്തും‍ കൂർത്ത കൃപാണമാം‍."},{"Number":728,"malayalam1":"വിദ്വൽസ്സദസ്സിൽ ഭാഷിക്കാൻ പ്രാപ്‌തനല്ലാത്ത പണ്‌ഡിതൻ","malayalam2":"ഗ്രന്ഥമേറെപ്പഠിച്ചാലും‍ ഫലമില്ലാതെപോയിടും‍."},{"Number":729,"malayalam1":"നല്ല പണ്‌ഡിതനായിട്ടും‍ വിദ്വാന്മാരെ ഭയന്നവൻ","malayalam2":"അജ്ഞനാം‍ വ്യക്തിയേക്കാളും‍ തരം‍ താഴ്‌ന്നവനായിടും‍."},{"Number":730,"malayalam1":"സമ്പാദിച്ചുള്ള വിജ്ഞാനം‍ വാക്കിൽ ‍ പ്രകടമാക്കുവാൻ ‍","malayalam2":"കഴിയാത്തോൻ ജീവിച്ചാലും‍ മൃതനായ് താനെണ്ണപ്പെടും‍."},{"Number":731,"malayalam1":"സമർത്ഥരാം‍ കൃഷിക്കാരും‍ വിജ്ഞരാം‍ സജ്ജനങ്ങളും‍","malayalam2":"ഉദാരസമ്പന്നന്മാരും‍ ചേരുമ്പോൾ‍ നാടുനല്ലതാം‍."},{"Number":732,"malayalam1":"എല്ലാവിധ വസ്‌തുക്കളും‍ ഹിതം‍പോലെ യഥേഷ്‌ഠമായ്","malayalam2":"കേടില്ലാതെ വിളഞ്ഞീടും‍ നാടുതാൻ‍ നല്ലതായിടും‍."},{"Number":733,"malayalam1":"സമീപദേശത്തിൻ ഭാരം‍ വന്നാലുമവയെത്താങ്ങി","malayalam2":"രാജഭോഗം‍ പിഴക്കാതെ നല്ലനാട് കൊടുത്തിടും‍."},{"Number":734,"malayalam1":"കഠിനക്ഷാമവും‍, നീങ്ങാതെന്നും‍ നിൽക്കുന്നരോഗവും‍","malayalam2":"നാശമേറ്റുന്ന ശത്രുവും‍ നാട്ടിലില്ലാതിരിക്കണം‍."},{"Number":735,"malayalam1":"പലകൂട്ടങ്ങളും‍, നാട്ടിൽ ശല്യമാക്കുന്ന ശത്രുവും‍","malayalam2":"കൊലചെയ്യും‍ ദുഷ്ടന്മാരും‍ നാട്ടിൽ‍ കാണാതിരിക്കണം‍."},{"Number":736,"malayalam1":"ശത്രുവാൽ കേടുപറ്റാതെ, ക്ഷീണമാം‍ നാളിലും‍ വളം‍","malayalam2":"കുറയാതെ, നിലനിൽല്‍ക്കും‍ നാടുസുന്ദരമായിടും‍."},{"Number":737,"malayalam1":"ഉറവും‍ മഴയും‍ തക്ക മലയും‍ നദിയും‍ പുന","malayalam2":"ശക്തമാം‍ കോട്ടയും‍ നാട്ടിലുണ്ടാവലനിവാര്യമാം‍."},{"Number":738,"malayalam1":"പൊതുജനാരോഗ്യം‍, സമ്പൽ സമൃദ്ധി, കൃഷിവൃദ്ധിയും‍","malayalam2":"ശാന്തിയും‍ കാവലുമഞ്ചും‍ നാട്ടിന്നഴകു നൽകിടും‍."},{"Number":739,"malayalam1":"കഠിനാദ്ധ്വാനമില്ലാതെ വൃദ്ധിനൽകുന്ന നാടുകൾ‍","malayalam2":"നാടാകും‍; കഠിനാദ്ധ്വാനം‍ നാടിന്നശുഭമായിടും‍."},{"Number":740,"malayalam1":"മേൽ‍കുറിപ്പിട്ട ഭാഗ്യങ്ങളെല്ലാമുണ്ടായിരിക്കിലും‍","malayalam2":"ഭരണം‍ യോഗ്യമല്ലെങ്കിലവയാൽ നന്മ കൈവരാ."},{"Number":741,"malayalam1":"യുദ്ധത്തിലേർപ്പെടുന്നോർ ‍ക്കും‍ യുദ്ധം‍ ചെയ്യാതെ ശാന്തമായ്","malayalam2":"ആത്മരക്ഷനിനപ്പോർക്കും‍ കോട്ടകളനിവാര്യമാം‍."},{"Number":742,"malayalam1":"ജലമെന്നും‍ നിറഞ്ഞുള്ള കിടങ്ങും‍ പിൻമൈതാനവും‍","malayalam2":"മലയും‍ മാമരം‍ തിങ്ങും‍ കാടും‍ ചേർന്നവകോട്ടയാം‍."},{"Number":743,"malayalam1":"ഉയരം‍, വീതിയും‍, ശക്തിയുടക്കാനരുതായ്‌മയും‍","malayalam2":"ചതുർഗ്ഗുണം‍ തികഞ്ഞുള്ള മതിൽ‍ കോട്ടക്ക് വേണ്ടതാം‍."},{"Number":744,"malayalam1":"കാവൽ ല്‍ വേണ്ടുമിടം‍ തുച്ഛമായും‍ മറ്റിടമേറെയും‍","malayalam2":"ശത്രുശക്തിക്ഷയിപ്പിക്കത്തക്കതാം‍ കോട്ടയാവണം‍."},{"Number":745,"malayalam1":"അജയ്യം‍; ഭക്ഷ്യധാന്യങ്ങൾ യഥേഷ്ടം‍ ലഭ്യമാവണം‍","malayalam2":"ഒളിഞ്ഞു നിന്നാക്രമിക്കാനായ് കോട്ടയാൽ തരമാകണം‍."},{"Number":746,"malayalam1":"ആവശ്യമായ വസ്‌തുക്കളെല്ലാമുള്ളിൽ‍ ലഭിക്കണം‍","malayalam2":"ധീരയോദ്ധാക്കളുൾക്കൊണ്ടതാവണം‍ നല്ല കോട്ടകൾ‍."},{"Number":747,"malayalam1":"ഉപരോധത്താലും‍, രാജദ്രോഹിയുപജാപത്താലും‍","malayalam2":"മറ്റുമാർഗ്ഗേണയും‍ കോട്ട കീഴൊതുങ്ങാത്തതാവണം‍."},{"Number":748,"malayalam1":"ഉപരോധത്തിനും‍, സേനാവിശ്വാസം‍ നഷ്‌ടമാകാതെ","malayalam2":"ഉപരോധകരെരോധം‍ പെയ്‍വാൻ‍ തക്കത് കോട്ടയാം‍."},{"Number":749,"malayalam1":"ഉള്ളിൽ നിന്നാക്രമത്താലേ ശത്രുമുന്നണി സേനകൾ","malayalam2":"തോല്‍ക്കുമാറ് കരുത്തുള്ള സേനയുള്ളത് കോട്ടയാം‍."},{"Number":750,"malayalam1":"ശക്തിയും‍ മേന്മയും‍ മറ്റു മഹത്വമുള്ളതെങ്കിലും‍","malayalam2":"പ്രയോഗയോഗ്യമല്ലെങ്കിൽ കോട്ടഫലമില്ലാത്തതാം‍."},{"Number":751,"malayalam1":"മതിപ്പില്ലാജനങ്ങൾ ക്കും‍ മഹത്വം‍ കൈവരുത്തുന്ന","malayalam2":"വസ്‌തുക്കളല്ലാത്തവ ശ്രേഷ്‌ഠമാം‍ പൊരുളായിടും‍."},{"Number":752,"malayalam1":"നല്ലവൻ‍ ധനമില്ലെങ്കിൽ നൂനം‍ നിന്ദിതനായിടും‍","malayalam2":"അധമന്‍ ധന്യനാണെങ്കിലെല്ലാർക്കും‍ ബഹുമാന്യനാം‍."},{"Number":753,"malayalam1":"ധനം‍ കെടാവിളക്കാകുമുടമക്കേത് ദിക്കിലും‍","malayalam2":"ശത്രുവാമന്ധകാരത്തെ നീക്കം‍ ചെയ്യുന്നതായിടും‍."},{"Number":754,"malayalam1":"സത്യമാർഗ്ഗത്തിലാർജ്ജിച്ച സമ്പത്തെല്ലാമൊരുത്തന്ന്","malayalam2":"ധർമ്മമേന്മ വരുത്തീടുമിമ്പദായകമായിടും‍."},{"Number":755,"malayalam1":"സ്‌നേഹവും‍ ദയയും‍ കൂടാതാർജ്ജിക്കും‍ ധനമൊക്കെയും‍","malayalam2":"തിന്മയാണെന്ന യാഥാർ ‍ത്ഥ്യമറിഞ്ഞു കയ്യൊഴിക്കണം‍."},{"Number":756,"malayalam1":"ഉടമക്കാരനില്ലാത്ത ധനവും‍ ചുങ്കമായതും‍","malayalam2":"ശത്രുമാർഗ്ഗേണയാർ‍ജ്ജിക്കും‍ ധനവും‍ രാജന്നുള്ളതാം‍."},{"Number":757,"malayalam1":"സ്‌നേഹത്താൽ‍ സ്വയമാർ‍ജ്ജിച്ച അനുഗ്രഹമാകും‍ ശിശു","malayalam2":"ധനമാകും‍ പോറ്റമ്മയിൻ‍ രക്ഷണത്തിൽ‍ വളർന്നിടും‍."},{"Number":758,"malayalam1":"സ്വന്തം‍ സ്വത്തുപയോഗിച്ച് തൊഴിൽ‍ ചെയ്യുന്നതാകുകിൽ","malayalam2":"ആനപ്പോർ‍ മലമേൽ‍ നിന്നു നോക്കിക്കാണുന്ന പോലെയാം‍"},{"Number":759,"malayalam1":"ധനസമ്പാദനം‍ വ്യക്തിക്കൊഴിയാധർമ്മമായിടും‍","malayalam2":"ശത്രുവേ വെല്ലുവാൻ മൂർച്ചയേറും‍ ഖഡ്‌ഗമതാണു താൻ‍."},{"Number":760,"malayalam1":"ന്യായമാർഗ്ഗേണ സമ്പാദ്യം‍ നേടിവെക്കുന്ന വ്യക്തിയിൽ","malayalam2":"ധർമ്മകാമങ്ങളൊന്നിച്ചങ്ങെളുതായ് വന്നു ചേർന്നിടും‍."},{"Number":761,"malayalam1":"അം‍ഗപൂർണ്ണം‍, ഭയം‍കൂടാതടരാടി ജയിപ്പതാം‍","malayalam2":"ധീരരാം‍ ഭടരുൾക്കൊള്ളും‍ സേനരാജന്നമൂല്യമാം‍."},{"Number":762,"malayalam1":"പോരിൽ‍ തോൽവിയടഞ്ഞാലും‍ മരണഭീതിയില്ലാതെ","malayalam2":"അടരാടും‍ മനോധൈര്യം‍ പൂർവ്വസേനക്ക് മാത്രമാം‍."},{"Number":763,"malayalam1":"എലിക്കൂട്ടം‍ സമുദ്രം‍ പോലൊന്നിച്ചാരവമിട്ടാലും‍","malayalam2":"നാഗം‍ ചീറ്റിയടുക്കുമ്പോളെല്ലാം‍ കെട്ടുനശിച്ചിടും‍."},{"Number":764,"malayalam1":"അണിയിൽ തോൽവി പറ്റാതെ, ശത്രുവഞ്ചനയേൽക്കാതെ,","malayalam2":"ശൗര്യത്തിൽ പഴകിപ്പോന്ന ധൈര്യമുള്ളത് സേനയാം‍."},{"Number":765,"malayalam1":"യമൻ കോപിച്ചടുത്താലും‍ ഭീരുവായ് പിന്നടിക്കാതെ","malayalam2":"ഐക്യഭാവേന മുന്നേറും‍ ശൗര്യമുള്ളത് സേനയാം‍."},{"Number":766,"malayalam1":"ശാര്യവും‍ മാനവും‍ പാമ്പര്യജീവിത രീതിയും‍","malayalam2":"രാജവിശ്വാസമീനാലും‍ സേനക്കുള്ള ഗുണങ്ങളാം‍."},{"Number":767,"malayalam1":"ശത്രുവന്നേറ്റുമുട്ടുമ്പോൾ‍ വകുപ്പറിഞ്ഞു ശക്തമായ്","malayalam2":"വിന്യസിച്ചടരാടാനായ് പ്രാപ്‌തിസേനക്ക് വേണ്ടതാം‍."},{"Number":768,"malayalam1":"കയ്യേറ്റം‍ താങ്ങുവാൻ കെൽപ്പും‍ ശത്രുവിൻ നേരെ ശൗര്യവും‍","malayalam2":"ഇല്ലേലും‍ വിജയം‍ കൊയ്യും‍ സേനതന്നണിമേന്മയാൽ"},{"Number":769,"malayalam1":"അപകർ‍ഷതയും‍ തീരാദാരിദ്യ്രവുമവജ്ഞയും‍","malayalam2":"സേനാനികൾ‍ക്കില്ലായെങ്കിൽ‍ യുദ്ധത്തിൽ‍ വിജയിച്ചിടാം‍."},{"Number":770,"malayalam1":"വീര്യവും‍ ശൗര്യവും‍ ചേർന്ന ധീരയോദ്ധാക്കളാകിലും‍","malayalam2":"സേനാനായകനില്ലെങ്കിൽ മഹത്വം‍ കെട്ടുപോയിടും‍"},{"Number":771,"malayalam1":"എൻറെ നേതാവുമായ് നേരിട്ടടരാടാനൊരുങ്ങൊലാ","malayalam2":"എതിരിട്ടുശിലാതുല്യം‍ നിന്നുപോയവരെത്രയോ."},{"Number":772,"malayalam1":"ഓടുന്ന മുയലിൻ‍ നേരേ തെറ്റാതെയ്‌തിടുമമ്പിലും‍","malayalam2":"ശ്രേഷ്‌ഠം‍ മുമ്പിൽ‍ ഗജം‍ നേരെ തെറ്റിപ്പോയിടുമമ്പുതാൻ"},{"Number":773,"malayalam1":"ശത്രുവേ ദയ കാട്ടാതെ ജയിക്കുന്നത് ശൗര്യമാം‍","malayalam2":"പകയൻ കെണിയിൽ‍പ്പെട്ടാൽ രക്ഷ നൽകുക ശൗര്യമാം‍."},{"Number":774,"malayalam1":"കൈക്കുന്തം‍ വാരണം‍ മേലേയെറിഞ്ഞു വേൽ തേടുന്നവൻ","malayalam2":"മേനിയേറ്റ ശരം‍ കണ്ടു തൃപ്‌തനായി ഭവിച്ചിടും‍."},{"Number":775,"malayalam1":"ശത്രുവേയിമവെട്ടാതെ ശ്രദ്ധിക്കും‍ വീരദൃഷ്‌ടികൾ ‍","malayalam2":"ശരപാതത്തിലടയൽ തോൽവിക്ക് സമമല്ലെയോ?"},{"Number":776,"malayalam1":"യുദ്ധത്തിൽ മുറിവേൽ‍ക്കാത്ത നാളെല്ലാം‍ വ്യർത്ഥമായതായ്","malayalam2":"ദുഃ‍ഖത്തോടെ ഗണിച്ചിടും‍ വീരയോദ്ധാക്കളൊക്കെയും‍."},{"Number":777,"malayalam1":"ഉലകിൽ വാഴ്‌വതേക്കാളും‍ പുകൾ ‍തേടുന്ന വീരർകൾ","malayalam2":"ഭം‍ഗിയായ് കരുതീടുന്നു കാൽ ‍കെട്ടാം‍ വിജയക്കുറി."},{"Number":778,"malayalam1":"ജീവനിൽ കൊതിയില്ലാതെ പോരാടും‍ ധീരസൈനികർ ‍","malayalam2":"രാജൻ പിന്മാറിയെന്നാലുമാവേശത്താൽ‍ തിമിർത്തിടും‍."},{"Number":779,"malayalam1":"മൊഴിഞ്ഞശപഥം‍ പോലേയുയിർ‍വിട്ടടരാടിയ","malayalam2":"ധീരരെപ്പഴിചൊല്ലാനായാരാലും‍ കഴിവായിടാ."},{"Number":780,"malayalam1":"രക്ഷകൻ നായകൻ ബാഷ്‌പമൂറുമാറ് മരിക്കുകിൽ ‍","malayalam2":"ശ്രേഷ്‌ഠമപ്പോൽ മരിക്കാനായ് ജീവൻ‍ കടമെടുക്കണം‍"},{"Number":781,"malayalam1":"സ്‌നേഹം‍പോൽ ചേർ‍ക്കുവാൻ‍ യോഗ്യവസ്‌തുവേറില്ല നിശ്ചയം‍","malayalam2":"ശത്രുദ്രോഹം‍ തടുക്കാനും‍ സ്‌നേഹം‍ പോൽ കാവലില്ലകേൾ"},{"Number":782,"malayalam1":"അറിവുള്ളവരിൽ‍ സ്‌നേഹം‍ പിറപോലെ വളർന്നിടും‍","malayalam2":"വിഡ്‌ഢിയിൽ സ്‌നേഹമോ പൂർണ്ണചന്ദ്രൻ‍പോൽ തേഞ്ഞുപോയിടും‍."},{"Number":783,"malayalam1":"ഗ്രന്ഥം‍ പഠിച്ചിടും‍തോറും‍ ബന്ധമേറിവരുന്ന പോൽ ‍","malayalam2":"സജ്ജനസഹവാസം‍ നാൾ തോറുമേറെ രുചിപ്പതാം‍."},{"Number":784,"malayalam1":"നർമ്മം‍ ചൊല്ലി ഹസിക്കുന്നതല്ല സ്‌നേഹിതലക്ഷണം‍","malayalam2":"നീതിയിൻ ‍ മുറതെറ്റുമ്പോൾ ശാസിച്ചു വഴിമാറ്റലാം‍."},{"Number":785,"malayalam1":"സ്‌നേത്തിന്നൊഴിവാക്കീടാം‍ സന്ധിച്ചുമൊത്തിരിക്കലും‍","malayalam2":"ഏകരൂപമനോഭാവമവശ്യം‍ വേണ്ടതായിടും‍."},{"Number":786,"malayalam1":"പുഞ്ചിരിച്ചു മുഖം‍ ശോഭിപ്പതിനാൽ സ്‌നേഹമായിടാ","malayalam2":"ഉള്ളം‍ കാഴ്‌ചയിലാമോദപൂർണ്ണമാകുകിൽ ‍സ്‌നേഹമാം‍."},{"Number":787,"malayalam1":"ദുർ‍മാർഗ്ഗത്തെ നിരോധിച്ച് സന്മാർ‍ഗ്ഗത്തിൽ‍ നയിക്കലും‍","malayalam2":"ദുഃ‍ഖമേർ‍പ്പെട്ടിടും‍ നേരം‍ പങ്കുചേരലും‍ സ്‌നേഹമാം‍."},{"Number":788,"malayalam1":"തുണിയഴിഞ്ഞു വീഴുന്പോള്‍ കൈകടന്നു പിടിച്ചിടും‍","malayalam2":"ആപല്‍ക്കാലത്ത് പാഞ്ഞെത്തി സ്‌നേഹിതന്‍ തുണ നല്‍കിടും‍."},{"Number":789,"malayalam1":"ഉത്തമസ്‌നേഹിതർ തമ്മിലെപ്പോഴും‍ വേർപെടാതെയും‍","malayalam2":"സന്മാർ‍ഗ്ഗജീവിതത്തിങ്കൽ തണിയായും‍ കഴിഞ്ഞിടും‍."},{"Number":790,"malayalam1":"ഞാനിവർക്ക് സഖാവെന്നുമിവർ ‍ മിത്രമെനിക്കെന്നും‍","malayalam2":"അന്യോന്യം‍ പുകഴുന്നെങ്കിൽ‍ മൈത്രിമഹത്വമാർ‍ന്നിടാ."},{"Number":791,"malayalam1":"യഥാർത്ഥസ്‌നേഹിതർ‍തമ്മിൽ ‍ പിരിയുന്നതസാദ്ധ്യമാം‍","malayalam2":"ആകയാൽ സ്‌നേഹിതന്മാരെ ബുദ്ധിപൂർ‍വ്വം‍ വരിക്കണം‍."},{"Number":792,"malayalam1":"വേണ്ടചിന്തന ചെയ്യാതെ സ്‌നേഹഭാവം‍ തൊടുത്തിടിൽ ‍","malayalam2":"ജീവനാശം‍ വരാവുന്ന തുമ്പം ‍വന്നു ഭവിച്ചിടാം‍."},{"Number":793,"malayalam1":"ഗുണവും‍ കുലവും‍ കുറ്റഭാവങ്ങൾ‍ ബന്ധുജാലവം‍","malayalam2":"സ്‌നേഹബന്ധങ്ങളും‍ നോക്കി വേണം‍ മൈത്രി തുടങ്ങുവാൻ"},{"Number":794,"malayalam1":"കുലകൻ ‍ മിത്രനായിക്കൊണ്ടടുക്കാനാഗ്രഹിപ്പവൻ ‍","malayalam2":"ത്യാഗപൂർവ്വം‍ പൊരുൾ ‍നൽ‍കിയാകർഷിക്കേണ്ടതായ് വരും‍."},{"Number":795,"malayalam1":"വഴിതെറ്റി നടക്കുമ്പോൾ ശാസിച്ചു വഴിമാറ്റുവാൻ","malayalam2":"പ്രാപ്‌തിയുള്ളവനെത്തേടിപ്പിടിച്ചു മിത്രമാക്കണം"},{"Number":796,"malayalam1":"ആപത്തൊരു നിലക്കോർത്താലൊരു സൗകര്യമുണ്ടതിൽ ‍","malayalam2":"ബന്ധുമിത്രാദികൾ സ്‌നേഹമളക്കും‍ മാനദണ്‌ഡമാം‍."},{"Number":797,"malayalam1":"അജ്ഞരായുള്ളവർ‍ തമ്മിൽ‍ സ്‌നേഹബന്ധം‍ പുലർ‍ത്തുവാൻ","malayalam2":"തുനിയാതെയൊഴിഞ്ഞെങ്കിലത്രയും‍ ലാഭമായിടും‍."},{"Number":798,"malayalam1":"മനോധൈര്യം‍ കെടുത്തുന്ന കാര്യം‍ ചിന്തിച്ചിടായ്‌ക നീ","malayalam2":"ആപത്തിൽ‍ തുണനൽകാത്ത മിത്രത്തേയൊഴിവാക്കുക."},{"Number":799,"malayalam1":"കഷ്‌ടകാലത്ത് കൈവിട്ടു മാറിനിൽ‍ക്കുന്ന സ്‌നേഹിതൻ ‍","malayalam2":"മരണച്ചിന്തയേക്കാളും‍ ദുരിതം‍ നൽ‍കിടുന്നതാം‍."},{"Number":800,"malayalam1":"കുറ്റമറ്റവരായ് സ്‌നേഹം‍ പുലർത്തീടണമെപ്പോഴും‍","malayalam2":"ജോഡിയൊക്കാത്ത ചങ്ങാത്തം‍ ത്യാഗം‍ ചെയ്‌തും‍ ത്യജിക്കണം‍."},{"Number":801,"malayalam1":"പൗരാണികരനുഷ്ഠിച്ച കാര്യമെല്ലാം പിഴക്കാതെ","malayalam2":"തദ്രൂപത്തിലനുഷ്ഠിക്കൽ പഴമയെന്ന് ചോല്ലലാം"},{"Number":802,"malayalam1":"മിത്രരിഷ്ടമനുഷ്ഠിക്കൽ സ്നേഹത്തിന്നു നിദാനമാം","malayalam2":"എതിർ ചെയ്യാതിരുന്നീടൽ സ്വജ്ജനങ്ങൾക്ക് ഭൂഷണം"},{"Number":803,"malayalam1":"സ്നേഹിതരാചരിച്ചുള്ളതെല്ലാം തൻറെ വഴക്കമായ്","malayalam2":"ഗണിക്കാൻ കഴിവില്ലെങ്കിൽ സ്നേഹത്തിന്നെന്തു മൂല്യമാം?"},{"Number":804,"malayalam1":"സ്നേഹിതർ സ്വാധികാരത്താൽ ചെയ്യുകിൽ തൽസ്വാതന്ത്ര്യത്തെ","malayalam2":"പിന്താങ്ങി, ചെയ്ത കർമ്മങ്ങൾ സ്വീകരിക്കുന്നു പണ്ഢിതർ"},{"Number":805,"malayalam1":"സ്നേഹിതരനുവർത്തിക്കും കർമ്മങ്ങൾ ദ്രോഹമാവുകിൽ","malayalam2":"ബോധരഹിതമോ, സ്വാധികാരമോയെന്നുണർന്നുകൊൾ"},{"Number":806,"malayalam1":"സ്നേഹത്തിൻ പരമാവസ്ഥ പ്രാപിച്ചാൽ നാശനഷ്ടങ്ങൾ","malayalam2":"ഭവിക്കാനിടയായാലും പൂർവ്വസ്നേഹം വെടിഞ്ഞിടാ"},{"Number":807,"malayalam1":"പഴക്കം ചെന്നമിത്രങ്ങൾ നാശഹേതുകമാകുന്ന","malayalam2":"തിന്മകൾ ചെയ്കിലും സ്നേഹബന്ധം തെറ്റാതെ നിർത്തിടും"},{"Number":808,"malayalam1":"സ്നേഹിതൻ ചെയ്ത കുറ്റങ്ങളന്യർ ചൊൽകിലെതിർക്കുവോർ","malayalam2":"കുറ്റം ചെയ്യുന്ന നാളോർത്താൽ നല്ലനാളായ് ഭവിച്ചിടും"},{"Number":809,"malayalam1":"തെറ്റു ചെയ്തീടിലും പൂർവ്വസ്നേഹത്തോടനുഭാവമായ്","malayalam2":"കൈവിടാതെ നടന്നെങ്കിൽ ലോകരഭിനന്ദിച്ചിടും"},{"Number":810,"malayalam1":"ദീർഘനാൾ വിഘ്നമേശാതെ സൗഹൃദം നിലനിൽക്കുകിൽ","malayalam2":"അത്തരം സ്നേഹിതന്മാരെ ശ്ലാഘിക്കും ശത്രുവൃന്ദവും"},{"Number":811,"malayalam1":"ദുർജ്ജനങ്ങളുമായ് ബന്ധമേറെരോചകമാകിലും","malayalam2":"വളർന്നു പോവതേക്കാളും തുലയുന്നതു നന്മയാം"},{"Number":812,"malayalam1":"സ്വാർത്ഥലാഭത്തിനായ് പറ്റിക്കൂടി ശേഷമകന്നിടും","malayalam2":"വയസ്യൻ നിലനിന്നാലും പോയാലും ഫലമൊന്നുതാൻ"},{"Number":813,"malayalam1":"ധനം തേടുന്ന വേശ്യസ്ത്രീ ലാഭം നോക്കുന്ന സ്നേഹിതൻ","malayalam2":"പൊരുൾ തേടുന്ന മോഷ്ടാവും മൂവരും സമമായിടും"},{"Number":814,"malayalam1":"പോരിൽ യാത്രികനെത്തള്ളി വീട്ടോടുമശ്വതുല്യനാം","malayalam2":"മിത്രത്തെക്കൈവെടിഞ്ഞുകൊണ്ടേകനാകുന്നതുത്തമം"},{"Number":815,"malayalam1":"സ്നേഹമെത്രകൊടുത്താലുമാപത്തിൽ തുണയാവാത്ത","malayalam2":"അധമന്മാരുടെ സഖ്യമില്ലാതാവുന്നതുത്തമം"},{"Number":816,"malayalam1":"വിഢ്ഢിതന്നുടെയാത്മാർത്ഥസ്നേഹത്തേക്കാൾ മികച്ചതാം","malayalam2":"വിജ്ഞാനം ബുദ്ധിമാൻ തൻറെ വിരോധമേറ്റുവാങ്ങിടൽ"},{"Number":817,"malayalam1":"കപടസ്നേഹത്തിൽ നിന്നും നന്മകൾ ലഭ്യമായിടാം","malayalam2":"പത്തുകോടിയിരട്ടിക്കും ശത്രുവാലുള്ള നന്മകൾ"},{"Number":818,"malayalam1":"തന്നാലാകും സഹായങ്ങൾ നിഷേധിക്കും വയസ്യനെ","malayalam2":"ഒന്നുമേയുരിയാടാതെ പതുക്കെക്കൈയൊഴിക്കണം"},{"Number":819,"malayalam1":"മൊഴിയും കർമ്മവും ചേരാതുള്ള സ്നേഹജനങ്ങളാൽ","malayalam2":"സ്വപ്നാവസ്ഥയിലും കൂടി ദുഃഖമൊരുവന്നേർപ്പെടും"},{"Number":820,"malayalam1":"ഗൃഹത്തിൽ ബഹുമാനിച്ചും സദസ്സിൽ താഴ്മയാക്കിയും","malayalam2":"വർണ്ണിപ്പോരുടെ സാമീപ്യം പുർണ്ണമായും ത്യജിക്കണം"},{"Number":821,"malayalam1":"മനസ്സിൽ സ്നേഹമില്ലാതെ പുറമേയഭിനയിച്ചീടും","malayalam2":"സ്നേഹഭാവം തരം നോക്കി അള്ളുന്ന ചിതയായിടും"},{"Number":822,"malayalam1":"സ്നേഹമില്ലാതിരുന്നിട്ടും സ്നേഹഭാവം നടിപ്പവൻ","malayalam2":"സ്ത്രീകളിൻ ഹൃദയം പോലെ വേർപ്പെട്ടു നിലകൊണ്ടിടും"},{"Number":823,"malayalam1":"ഏറെപ്പഠിച്ചു പാണ്ഢിത്യമേറ്റാലും ദുഷ്ടരാവുകിൽ","malayalam2":"സംസ്കൃതാശയരായ് മാറാൻ സാദ്ധ്യമാകില്ലൊരിക്കലും"},{"Number":824,"malayalam1":"മനസ്സിൽ ദുഷ്ടലാക്കോടെ പുഞ്ചിരിച്ചു സമീപിക്കും","malayalam2":"കപട സ്നേഹിതന്മാരെ ഭയപ്പെട്ടൊഴിവാക്കണം"},{"Number":825,"malayalam1":"മനപ്പൊരുത്തമില്ലാതെ പഴകുന്ന ജനങ്ങളിൽ","malayalam2":"ചൊല്ലുകൾ പൂർണ്ണമായ് നമ്പിത്തുനിഞ്ഞീടരുതൊന്നിനും"},{"Number":826,"malayalam1":"സ്നേഹം നടിച്ചു ശത്രുക്കൾ നന്മയായുപദേശങ്ങൾ","malayalam2":"നൽകുമ്പോലവയിൻ സത്യം സത്വരം വെളിവായിടും"},{"Number":827,"malayalam1":"വാർത്തയാൽ ശത്രു കാണിക്കും വിനയം വിശ്വസിക്കൊലാ-","malayalam2":"വില്ലേറെ വളയും തോറും ദ്രോഹശക്തി വളർന്നിടും"},{"Number":828,"malayalam1":"വണങ്ങും കൂപ്പുകൈക്കുള്ളിലായുധം ശത്രുവേന്തിടും","malayalam2":"ശത്രു ചിന്തുന്ന കണ്ണീരുമാപൽ സൂചകമായിടും"},{"Number":829,"malayalam1":"അകത്തുപകയും സ്നേഹം മുഖത്തുമായടുപ്പോരെ","malayalam2":"തദ്രൂപത്തിലിണങ്ങിക്കൊണ്ടകറ്റീടണമെപ്പോഴും"},{"Number":830,"malayalam1":"ശത്രു സ്നേഹിതനാകുമ്പോൾ വെളിവിൽ മൈത്രികാട്ടുക","malayalam2":"മനം തട്ടാതെ ഭാവിക്കും സ്നേഹം ക്രമേണ നീക്കുക"},{"Number":831,"malayalam1":"ഗുണദായകമാം കാര്യം വിട്ടു നാശകരങ്ങളെ","malayalam2":"കയ്യേൽക്കുന്ന മനോഭാവം വിഡ്ഢിത്തം തന്നെ നിശ്ചയം"},{"Number":832,"malayalam1":"പെരുതായുള്ള വിഡ്ഢിത്തമേതാണെന്ന് നിനക്കുകിൽ","malayalam2":"തന്നാലാകാത്ത കാര്യത്തിൽ താൽപ്പര്യം വെച്ചു നീങ്ങലാം"},{"Number":833,"malayalam1":"ലജ്ജയും, സ്നേഹവും, നല്ല ജീവിതരീതിയിലാശയും,","malayalam2":"തിന്മയിൽ ഭയവും ബുദ്ധിശൂന്യരിൽ കാണ്മതില്ലകേൾ"},{"Number":834,"malayalam1":"പഠിച്ചുയർന്നു ലോകർക്കായുപദേശം കൊടുക്കവേ","malayalam2":"സ്വയമേൽക്കാത്തവൻ ഭൂവിൽ മൂഢരിൽ കേമനായിടും"},{"Number":835,"malayalam1":"സപ്തജന്മങ്ങളിൽ ചെയ്യും തിന്മകൾ മൂഢനായവൻ","malayalam2":"ഏകാജന്മാത്തിലാർജ്ജിട്ടേൽക്കും നരകയാതന"},{"Number":836,"malayalam1":"മൂഢനേൽക്കുന്ന കാര്യങ്ങൾ ഭംഗിയായ്‌ ചെയ്തുതീർത്തിടാ;","malayalam2":"ക്രിമിനൽ കുറ്റമായേക്കാം വിലങ്ങിന്നിടയായിടാം"},{"Number":837,"malayalam1":"മൂഢൻ ധനികനായ്ത്തീർന്നാലന്യർ ഭോക്താക്കളായിടും","malayalam2":"സ്വജനങ്ങൾ ദാരിദ്ര്യത്തിൽ കരകേറാതാമർന്നിടും"},{"Number":838,"malayalam1":"ഭ്രാന്തൻ തൻറെ ഭ്രമത്തോടെ മദ്യത്തിൻറെ മയക്കവും","malayalam2":"ചേർന്ന കൗതുകമാർന്നീടും മൂഢൻ സമ്പന്നാകുകിൽ"},{"Number":839,"malayalam1":"മൂഢനോടുള്ള സൗഹൃദമേറെ മാധുര്യമാർന്നിടും;","malayalam2":"വേർപെട്ടുപിരിയും നേരമാരും ദുഃഖമിയന്നിടാ"},{"Number":840,"malayalam1":"ബുധജനസദസ്സിങ്കൽ ബുദ്ധിഹീനപ്രവേശനം","malayalam2":"മലിനപാദങ്ങൾ വെച്ചു മെത്തയിൽ കയറുന്നതാം"},{"Number":841,"malayalam1":"ഉലകത്തിലില്ലായ്മകളേറെയുണ്ട റിവില്ലായ്മ","malayalam2":"കൊടിയതായ്ക്കാണും മറ്റില്ലായ്മകൾ ലഘുവായിടും"},{"Number":842,"malayalam1":"അജ്ഞൻ പുർണ്ണമനസ്സോടെ ദാനമായൊന്നു നൽകുകിൽ","malayalam2":"സ്വീകർത്താവിൻറെ സൽക്കർമ്മ പുണ്യത്താൽ സംഭവിച്ചതാം"},{"Number":843,"malayalam1":"അജ്ഞാനത്താൽ സ്വയം ചെയ്യുമനർത്ഥങ്ങൾ നിരൂപിക്കിൽ","malayalam2":"ദ്രോഹം ചെയ്യുന്നശത്രുക്കൾ ചെയ്‍വതേക്കാൾ കടുപ്പമാം"},{"Number":844,"malayalam1":"ഞാനെല്ലാമറിയുന്നോനെന്നൊരുവൻ കരുതീടുകിൽ","malayalam2":"ആപത്തിന്നിടയാക്കുമാമജ്ഞാനമവിവേകമാം"},{"Number":845,"malayalam1":"അറിവില്ലാത്ത ഗ്രന്ഥങ്ങളറിയാമെന്ന് ഭാവിക്കിൽ","malayalam2":"അറിയുന്നവയിൽ കൂടി വിശ്വാസം നഷ്ടമായിടും"},{"Number":846,"malayalam1":"സ്വന്തം കുറ്റങ്ങൾ ബോധിച്ച് സ്വയം ശുദ്ധീകരിക്കണം","malayalam2":"മറയ്ക്കുന്നതിനാൽ പോമോ അംഗവൈകല്യമാടയാൽ"},{"Number":847,"malayalam1":"ഉപദേശങ്ങൾ കേട്ടാലുമാചരിക്കാതിരിക്കുകിൽ","malayalam2":"അജ്ഞാനത്താൽ തപിക്കുന്ന പാപിക്കുസമമായിടും"},{"Number":848,"malayalam1":"വിജ്ഞർ വിചനമേൽക്കാനോ സ്വയമറിഞ്ഞു ചെയ്‌വാനോ","malayalam2":"പ്രാപ്തനല്ലാത്തവൻ ജീവകാലം ഭൂമിക്ക് ഭാരമാം"},{"Number":849,"malayalam1":"അജ്ഞന്ന് വിദ്യയോതുന്ന വിജ്ഞൻ മാറിടുമജ്ഞനായ്","malayalam2":"അജ്ഞൻ തന്നന്ധകാരത്തിൽ വിജ്ഞഭാവം നടിച്ചിടും"},{"Number":850,"malayalam1":"ഉണ്ടെന്ന് ലോകർ ചൊല്ലുന്നതില്ലെന്ന് പറയും ഭോഷൻ","malayalam2":"അലഞ്ഞുതിരിയാറുള്ള പ്രേതമായ് കരുതപ്പെടും"},{"Number":851,"malayalam1":"ജീവജാലങ്ങളോടുള്ളിൽ ദയ തോന്നാതിരിക്കുകിൽ","malayalam2":"തദ്രോഗത്തിൻറെ പേർ മാറ്റമെന്നു ചൊല്ലുന്നു പണ്ഡിതർ"},{"Number":852,"malayalam1":"മനുഷ്യത്തന്മയില്ലാതെയേറെത്തിന്മകൾ ചെയ്കിലും","malayalam2":"പകരം തിന്മ ചെയ്യാതെയടങ്ങൽ ശ്രേഷ്ഠമായിടും"},{"Number":853,"malayalam1":"പകയാം ദുഷ്ടരോഗത്തെ മനസ്സിൽ നിന്നകറ്റിയാൽ","malayalam2":"അനശ്വര സമ്പത്താകും പ്രസിദ്ധിക്കിടയായിടും"},{"Number":854,"malayalam1":"ദോഷങ്ങളിൽ പെരും ദോഷമാകും പകയൊഴിഞ്ഞിടിൽ","malayalam2":"ജിവിതത്തിൽ വിലപ്പോകുമിമ്പമേറെയടഞ്ഞിടാം"},{"Number":855,"malayalam1":"പകയാലേർപ്പെടാറുള്ള ദുഷ്കർമ്മങ്ങളെതിർക്കുവാൻ","malayalam2":"തെയ്യാറുള്ളവരെ വെല്ലാൻ ശക്തരായവരാരഹോ?"},{"Number":856,"malayalam1":"യത്നിച്ചു പകപോക്കുന്ന ജയത്തിൽ തുഷ്ടിയുള്ളവൻ","malayalam2":"പിഴയും നാശവും സ്വന്ത ജീവിതത്തിൽ ഭവിച്ചിടും"},{"Number":857,"malayalam1":"പകപോക്കി ജയം കൊള്ളൽ മേന്മയെന്നറിയുന്നവർ","malayalam2":"ജീവിതവിജയം സാക്ഷാലെന്താണെന്നറിയാത്തവർ"},{"Number":858,"malayalam1":"പകതോന്നാതിരുന്നാകിൽ ജീവിതം ശക്തമായിടും","malayalam2":"പകയിൻ ജയമാശിച്ചാൽ കേടുവന്നണയുന്നതാം"},{"Number":859,"malayalam1":"ഐശ്വര്യമേർപ്പെടും കാലം പകതോന്നാതിരുന്നിടും","malayalam2":"ദാരിദ്ര്യം നേരിടും നാളിലുള്ളിൽ പക വളർന്നിടും"},{"Number":860,"malayalam1":"പകയാൽ പല രൂപത്തിൽ ദുഃഖം വന്നു ഭവിച്ചിടും;","malayalam2":"സ്നേഹഭാവത്തിനാൽ വന്നു ചേരുന്നു സർവ്വമംഗളം"},{"Number":861,"malayalam1":"നമ്മളേക്കാളുയആർന്നോരിൽ പകവെക്കാതിരിക്കണം","malayalam2":"താഴ്ന്നോരിൽ പകതോന്നുന്നതാകിൽ വിടാതിരിക്കണം"},{"Number":862,"malayalam1":"സ്നേഹമില്ലാത്തവൻ, സ്നേഹവൃന്ദം തണിയില്ലാത്തവൻ","malayalam2":"യോഗ്യനല്ലാത്തവൻ ശത്രുനാശം ചെയ്‍വതസാദ്ധ്യമാം"},{"Number":863,"malayalam1":"ഭീരുവുമജ്ഞനും പരിഷ്ക്കാരശൂന്യനുമായവൻ","malayalam2":"ലോഭിയും കൂടിയാണെങ്കിൽ പകയർക്കെളുതായിടും"},{"Number":864,"malayalam1":"കോപമാറാത്തവൻ, കാര്യം ഗോപ്യമായ് വെക്കാത്തവൻ","malayalam2":"എന്നുമെല്ലാർക്കുമെപ്പോഴുമേറ്റുമുട്ടാനെളുപ്പമാം"},{"Number":865,"malayalam1":"ദുർമാർഗ്ഗത്തൊടു ദുഷ്ക്കർമ്മം പഴിയിൽ ഭയമെന്നിയേ","malayalam2":"കഴിയും ദുസ്വഭാവക്കാർ ശത്രുക്കൾക്കിമ്പമേകിടും"},{"Number":866,"malayalam1":"കോപത്താലന്ധനാകുന്നോനടങ്ങാമോഹമുള്ളവൻ","malayalam2":"അവൻമേൽ തൻറെ ശത്രുക്കൾ സന്തോഷത്തോടെ നേരിടും"},{"Number":867,"malayalam1":"ചേർന്നിണങ്ങിരമിപ്പോരിൽ പകയുണ്ടെന്ന് കാണുകിൽ","malayalam2":"അനർഘദാനമാർഗ്ഗേണ പരിഹരിക്കണം ദ്രുതം"},{"Number":868,"malayalam1":"ഗുണം കെട്ടുള്ള ദുഷ്കർമ്മി മിത്രരില്ലാതെയേകനാം;","malayalam2":"തദയവസ്ഥയവന്നുള്ള ശത്രുക്കൾക്കനുകൂലമാം"},{"Number":869,"malayalam1":"പകയന്മാരജ്ഞാനത്താൽ ഭീതരാണെന്നു വന്നിടിൽ","malayalam2":"പ്രതിയോഗിമനക്കാമ്പിൽ സന്തോഷമുളവായ് വരും"},{"Number":870,"malayalam1":"അജ്ഞനായുള്ള മാറ്റാനോടെതിർക്കാൻ കഴിയാത്തവൻ","malayalam2":"വിശ്രുതനായ് ഭവിക്കില്ല ജീവിതത്തിലൊരിക്കലും"},{"Number":871,"malayalam1":"പകയെന്നുള്ളതോ പാർത്താൽ സംസ്കാരശൂന്യമാം ഗുണം","malayalam2":"കളിതമാശയായ് പോലുമാരോടും പകവെക്കൊലാ"},{"Number":872,"malayalam1":"വില്ല് കലപ്പയായുള്ളോർ മേലേ പക നിനക്കിലും","malayalam2":"വാണി കലപ്പയായുള്ളോർ നേരേ പകഗുണം വരാ"},{"Number":873,"malayalam1":"ഏകനായ് തുണയില്ലാതെ പലരിൽ പക വെക്കുകിൽ","malayalam2":"ഭ്രാന്തനാണെന്നതേക്കാളും മോശമായ് കരുതപ്പെടും"},{"Number":874,"malayalam1":"പക തോന്നേണ്ട ഘട്ടത്തിൽ പകരം സ്നേഹവായ്പിനിൽ","malayalam2":"പെരുമാറും സ്വഭാവത്തിലുലകം കീഴ്പണിഞ്ഞിടും"},{"Number":875,"malayalam1":"തുണയില്ലാ, താനൊറ്റയിലിരുശത്രുക്കളുണ്ടെങ്കിൽ","malayalam2":"ഒരുവനേ സ്നേഹത്താലേ കൂട്ടുന്നതനിവാര്യമാം"},{"Number":876,"malayalam1":"വിപൽക്കാരത്തിലാരോടും സ്നേഹം കെട്ടാതിരിക്കണം","malayalam2":"ശത്രുവോ മിത്രമാകട്ടെ, നിസ്സംഗത വിശിഷ്ടമാം"},{"Number":877,"malayalam1":"അന്യരേയറിവിക്കൊല്ലാ സ്വന്തം ദുരിതവാർത്തകൾ","malayalam2":"ഗതികെട്ടലയുന്നേരം ശത്രു കാണാതിരിക്കണം"},{"Number":878,"malayalam1":"വമ്പനാണെന്ന നാട്യത്തിൽ കാര്യങ്ങൾ നിർവഹിക്കണം","malayalam2":"അതിനാൽ ശത്രുവിൻ വൈരം ശക്തി കെട്ടു മയങ്ങിടും"},{"Number":879,"malayalam1":"ഇളംപ്രായത്തിലേ വെട്ടിക്കൊള്ളണം മുൾമരങ്ങളെ","malayalam2":"മൂത്താൽ വെട്ടും കരങ്ങൾക്ക് നിശ്ചയം മുരിവേറ്റിടും"},{"Number":880,"malayalam1":"ശത്രുവിൻ ശക്തിയേമുറ്റും ഹനിക്കാതെയിരിപ്പവൻ","malayalam2":"ശ്വാസോച്ഛാസമിയന്നാലും ജീവനില്ലാത്ത പോലെയാം"},{"Number":881,"malayalam1":"സുഖദം നിഴലും തണ്ണീർ ചിലകാൽ ദ്രോഹമേകിടും","malayalam2":"അത് പോലെ കുഡുംബക്കാർ ദ്രോഹകാരണമായിടാം"},{"Number":882,"malayalam1":"വാളേന്തും ശത്രുവിൻ നേരേ ഭയമില്ലാതിരുന്നിടാം","malayalam2":"ഉള്ളിൽ പകയിരിപ്പുള്ള മിത്രമേറെ ഭയാനകം"},{"Number":883,"malayalam1":"ഉള്ളിൽ പകയിരിപ്പോരെ കാത്തുകൊൾ; വീഴ്ച പറ്റിയാൽ","malayalam2":"കുശവൻ മൺകലം പോലേ അടിചെത്തിയടർന്നിടും"},{"Number":884,"malayalam1":"മനസ്സിലമരാതുള്ള പകയോടെയിരിക്കുകിൽ","malayalam2":"സ്വന്തക്കാരകലാനുള്ള കുറ്റങ്ങൾ നേരിടുന്നതാം"},{"Number":885,"malayalam1":"ഒരുത്തൻ സ്നേഹഭാവത്തിലുള്ളിൽ പകയൊതുക്കുകിൽ","malayalam2":"മൃതിവന്നുഭവിപ്പോളം പാപങ്ങൾക്കിടയാക്കിടും"},{"Number":886,"malayalam1":"ഉറ്റവനോടൊരുത്തന്ന് പക തോന്നുന്നതാകുകിൽ","malayalam2":"അതിനാൽ മരണം ശീഘ്രമടയാനിടയായിടും"},{"Number":887,"malayalam1":"ഗൃഹത്തിൽ പകയുണ്ടെങ്കിൽ മൂടിയുള്ളൊരളക്കുപോൽ","malayalam2":"ബാഹ്യം ശാന്തതയാർന്നാലുമന്തരംഗം വിവിഗ്നമാം"},{"Number":888,"malayalam1":"പകയുൾക്കൊണ്ട ഗേഹത്തിൽ പഴകിയ പ്രതാപങ്ങൾ","malayalam2":"തേഞ്ഞുനിഷ്പ്രഭമായിടുമയസ്സിന്നരമേറ്റപോൽ"},{"Number":889,"malayalam1":"എള്ളളവോളമായാലുമുള്ളിൽ പകയിരിക്കുകിൽ","malayalam2":"കുഡുംബത്തെ നശിപ്പിക്കാനതിന്ന് കഴിവായിടും"},{"Number":890,"malayalam1":"മനപ്പൊരുത്തമില്ലാത്തോരൊന്നിച്ചുള്ളൊരു ജീവിതം","malayalam2":"വിഷം ചീറ്റുന്ന മൂർക്കനൊത്തൊരു കൂട്ടിൽ വസിപ്പതാം"},{"Number":891,"malayalam1":"മുൻകടന്ന മഹാന്മാരെയികഴ്ത്താതെയിരിക്കുകിൽ","malayalam2":"ഭാവിയിൽ പഴിയേൽക്കാതെ കഴിക്കാനുള്ള കാവലാം"},{"Number":892,"malayalam1":"വമ്പന്മാരാം മഹാന്മാരെ മതിക്കാതെയിരിക്കുകിൽ","malayalam2":"അവരാലെന്നുമേയേറെ തുമ്പത്തിന്നിടയായിടും"},{"Number":893,"malayalam1":"നിനച്ച പോൽ നാശം ചെയ്യാൻ വല്ലിതമുടയോർകളെ","malayalam2":"നേരിട്ടെതിരിടുന്നവൻ കാലദോഷമിയന്നവൻ"},{"Number":894,"malayalam1":"ശക്തരായ ജനത്തോടങ്ങെതിരായ് തിന്മചെയ്യുകിൽ","malayalam2":"യമനെത്തന്നിലേക്കായി ക്ഷനിക്കുന്നത് പോലെയാം"},{"Number":895,"malayalam1":"വമ്പുറ്റ മന്നനോടേറ്റു കോപത്തിന്നിരയാകുകിൽ","malayalam2":"ഏത് ദിക്കിലൊളിച്ചാലും രക്ഷനേടലസാദ്ധ്യമാം"},{"Number":896,"malayalam1":"അഗ്നിയാൽ വെന്തുപോയാലുമൊരുകാലുയിർ വാഴലാം","malayalam2":"പെരിയോർക്കെതിർ ചെയ്താകിലസാദ്ധ്യം ലോകജീവിതം"},{"Number":897,"malayalam1":"ആത്മപ്രതാപമുള്ളോരിൻ കോപം വന്നു ഭവിക്കുകിൽ","malayalam2":"ധനമാനങ്ങളുണ്ടെന്നിരുന്നാലും ഫലമില്ലകേൾ"},{"Number":898,"malayalam1":"മലപോൽ പെരുതാം ശക്തിയുടയോരെതിർ നിൽക്കുകിൽ","malayalam2":"അഴിയില്ലെന്നുറച്ചോരും കുടിയോടെ നശിച്ചിടും"},{"Number":899,"malayalam1":"ദിവ്യശക്തിയെഴുന്നോരിൻ കോപത്തിന്നിരയാകുകിൽ","malayalam2":"ഭരിക്കും മന്നനായാലും കെട്ടടങ്ങി നശിച്ചിടും"},{"Number":900,"malayalam1":"ശ്രേഷ്ഠമായ മനോവീര്യമുൾക്കൊണ്ടോരെപ്പിണക്കുകിൽ","malayalam2":"അനേകമേന്മയുള്ളോരും തൽക്കോപത്തിലമർന്നിടും"},{"Number":901,"malayalam1":"പെൺചൊൽകേട്ടു നടക്കുന്നോർ ജിവിതത്തിലുയർന്നിടാ","malayalam2":"കടമനിർവഹിക്കാനായാഗ്രഹിപ്പോർക്ക് ദോഷമാം"},{"Number":902,"malayalam1":"കർമ്മത്തിൽ ശ്രദ്ധയില്ലാതെ പത്നിക്ക് കീഴ് പണിഞ്ഞവൻ","malayalam2":"നാണക്കേടിലകപ്പെട്ടങ്ങപമാനിതനായിടും"},{"Number":903,"malayalam1":"ഭാര്യക്കടിമയാകുന്ന ദുർഗുണം ശീലമായവൻ","malayalam2":"പുരുഷത്വമിയന്നോരിൻ മദ്ധ്യേ ലജ്ജിതനായിടും"},{"Number":904,"malayalam1":"കളത്രത്തേ ഭയപ്പെടും പരനന്മയില്ലാത്തവൻ","malayalam2":"ലൗകീകതൊഴിലൂക്കത്താലൗ ന്നത്യം സാദ്ധ്യമായിടാ"},{"Number":905,"malayalam1":"സ്ത്രീജിതൻ തൻറെ നേട്ടത്താൽ സജ്ജനങ്ങൾക്ക് നന്മയായ്","malayalam2":"തോന്നുന്ന സുകൃതങ്ങളെ ചെയുവാൻ ശക്തനായിടാ"},{"Number":906,"malayalam1":"പത്നിയിൻ ചുമലിൽ നോക്കി ഭയന്ന് ജീവിക്കുന്നവർ","malayalam2":"വീരരും ശൂരരായാലും പുരുഷത്വമില്ലാത്തവർ"},{"Number":907,"malayalam1":"ഭാര്യാനിയോഗമെപ്പോഴും ശിരസാനിർവഹിച്ചിടും","malayalam2":"ദാസൻറെ പൗരുഷത്തേക്കാൾ പെണ്ണിൻറെ പെണ്മ വിശിഷ്ടമാം"},{"Number":908,"malayalam1":"ഭാര്യാവിധേയനായുള്ളോൻ സ്നേഹമുള്ള ജനങ്ങൾക്ക്","malayalam2":"സേവനം ചെയ്തിടാ; സ്വന്തം കടപ്പാടും ത്യജിച്ചിടും"},{"Number":909,"malayalam1":"പത്നിക്കനുസരിപ്പോരിൽ ധർമ്മവും ദ്രവ്യലാഭവും","malayalam2":"നന്മചെയ്യും മനോഭാവമൊന്നുമേ ദൃശ്യമായിടാ"},{"Number":910,"malayalam1":"സ്വധർമ്മബോധവും വേണ്ടും ധനശേഷിയുമുള്ളവർ","malayalam2":"ഭാര്യാവാത്സല്യദോഷങ്ങൾ ബാധിക്കുന്നില്ലൊരിക്കലും"},{"Number":911,"malayalam1":"ആളെ വിട്ടു ധനത്തിന്മേൽ കൺവെക്കും വേശ്യ തന്നുടെ","malayalam2":"മധുവാണിയൊരുത്തന്ന് ദുഃഖകാരണമായ് വരും"},{"Number":912,"malayalam1":"കഴിവോളം ധനം പറ്റാൻ മധുരോക്തിയുരക്കുന്ന","malayalam2":"വിലാസിനികളായ് ബന്ധം തീരേ പരിത്യജിക്കണം"},{"Number":913,"malayalam1":"ധനമോഹിക്കുലടയിനാശ്ലേഷമന്ധകാരത്തിൻറെ","malayalam2":"അജ്ഞാതമാം പിണത്തിൻറെ സ്പർശനത്തിന് തുല്യമാം"},{"Number":914,"malayalam1":"സമ്പത്ത് ശ്രേഷ്ഠമായ് കാണും വേശ്യയിൻ ക്ഷണികസ്സുഖം","malayalam2":"പുണ്യമാം പൊരുൾ തേടുന്ന വിജ്ഞാനിയാഗ്രഹിച്ചിടാ"},{"Number":915,"malayalam1":"പണം കൊടുപ്പോരോടൊത്തു ക്രീഡിക്കും വേശ്യയിൻ വിന","malayalam2":"വിവേകശീലരായുള്ള സജ്ജനങ്ങൾ വെറുത്തിടും"},{"Number":916,"malayalam1":"കേളീമേളങ്ങളേവിറ്റു രമിക്കും വേശ്യതൻ ചുമൽ","malayalam2":"മാനസംരക്ഷണം ചെയ്യും നല്ലോർക്കീർഷ്യക്ക് ഹേതുവാം"},{"Number":917,"malayalam1":"ധനമോഹം മനസ്സുള്ളിലിരിക്കും വ്യഭിചാരിയെ","malayalam2":"മനോസംയമനം സാദ്ധ്യമല്ലാത്തോർ ചെന്നണഞ്ഞിടും"},{"Number":918,"malayalam1":"ബാഹ്യപ്രകടനത്താലേ വഞ്ചിക്കും വേശ്യതന്നുടെ","malayalam2":"ശക്തമാകർഷണം താങ്ങാൻ ചിന്താശൂന്യരശകതരാം"},{"Number":919,"malayalam1":"സ്വഭാവശുദ്ധിയില്ലാത്ത വേശ്യതൻ മോഹനം ചുമൽ","malayalam2":"ബോധമില്ലാത്ത മൂഢന്മാർ പൂണ്ടുഴയ്ക്കും നരകമാം"},{"Number":920,"malayalam1":"വഞ്ചിക്കും വേശ്യയും മദ്യപാനവും ചൂതുമാകിയ","malayalam2":"മൂന്നും ദാരിദ്ര്യദുഃഖത്തിൽപ്പെട്ടവർക്കിമ്പമേകിടും"},{"Number":921,"malayalam1":"മദ്യപാനികളായോരേ ശത്രുപോലും ഭയപ്പെടാ","malayalam2":"തങ്ങൾക്കുള്ള പുകഴ്ച്ചക്കും ഭംഗമേർപ്പെട്ടിടും ദൃഢം"},{"Number":922,"malayalam1":"എന്നുമേ മദ്യപിക്കൊല്ലാ; മാന്യരായ് കരുതപ്പെടാൻ","malayalam2":"മോഹമില്ലാത്തവർക്കെന്നും മദ്യപാനം നടത്തലാം"},{"Number":923,"malayalam1":"മാതാവും മദ്യപാനത്തിലേറെ ദുഃഖിതയായിടും;","malayalam2":"അപ്പോൾ മാന്യജനം മുന്നിലെന്തായിടുമതിൻ ഫലം?"},{"Number":924,"malayalam1":"മദ്യസേവനമാം ഹീന കൃത്യം ചെയ്തു നടന്നിടും","malayalam2":"നിന്ദ്യനെ ലജ്ജയാം നാരി നേരിടാതെ മറഞ്ഞിടും"},{"Number":925,"malayalam1":"മദ്യം വിലകൊടുത്തുള്ളിലാക്കി ദേഹം മയക്കിയാൽ","malayalam2":"സ്വന്തം ചെയ്തികളേ തനിക്കോർക്കാൻ വയ്യാത്ത ദൈന്യമാം"},{"Number":926,"malayalam1":"മൃത്യുവും നിദ്രയും ബോധമിന്മയാലേകരൂപമാം","malayalam2":"മദ്യവും വിഷവും രണ്ടാണെങ്കിലും ഫലമേകമാം"},{"Number":927,"malayalam1":"രഹസ്യമായ് കുടിക്കുന്നോർ മയക്കം വെളിവാകവേ","malayalam2":"പൊതുദൃഷ്ടിയിലുൾപ്പെട്ടു പരിഹസിതരായിടും"},{"Number":928,"malayalam1":"കുടിയില്ലാത്തവൻ ഞാനെന്നുരപ്പോരത് നിർത്തണം;","malayalam2":"വെള്ളമുള്ളിൽ കടന്നുള്ളിലുള്ളതെല്ലാം പുറത്തിടും"},{"Number":929,"malayalam1":"തത്വോപദേശങ്ങൾകൊണ്ടു മദ്യപന്ന് ഗുണം വരാ","malayalam2":"ആഴക്കയത്തിലാണ്ടോനെ ദീപമേന്തിത്തിരഞ്ഞപോൽ"},{"Number":930,"malayalam1":"മദ്യലഹരിയിൽ കാട്ടിക്കൂട്ടും ഹീനതയൊക്കെയും","malayalam2":"ബോധവേളയിൽ പാനശീലർ ശ്രദ്ധിപ്പതില്ലയോ"},{"Number":931,"malayalam1":"വിജയം ബോദ്ധ്യമെന്നാലും ചൂതാട്ടമൊഴിവാക്കണം","malayalam2":"ചൂതിൽ ലഭിച്ച വസ്തുക്കൾ മീൻ വിഴുങ്ങിയ ചൂണ്ടയാം"},{"Number":932,"malayalam1":"ഒരു നാൾ വിജയം കണ്ടും നൂറുനാൾ തറപറ്റിയും","malayalam2":"ചൂതാടീടുന്ന ദുർമോഹി മേൽഗതിക്കിരയാകുമോ?"},{"Number":933,"malayalam1":"ഉരുളും പകിട നൽകും പൊരുൾ കാട്ടിച്ചൂതാടുകിൽ","malayalam2":"നേടിവെച്ചുള്ള സമ്പാദ്യമന്യരിൽ ചെന്നു ചേർന്നിടും"},{"Number":934,"malayalam1":"അഭിമാനം നശിപ്പിച്ച് ദുഃഖങ്ങൾ വിളയിക്കുന്ന","malayalam2":"ചൂതുപ്രേമം മനുഷ്യൻറെ ദാരിദ്ര്യത്തിന്ന് ഹേതുവാം"},{"Number":935,"malayalam1":"ചൂതാട്ടശാലയായ് ബന്ധം നിലനിർത്തുന്നതാകുകിൽ","malayalam2":"എല്ലാം തികഞ്ഞവർപോലുമെല്ലാം കെട്ടു നശിച്ചിടും"},{"Number":936,"malayalam1":"ചൂതിൻ ദേവത മൂദേവി വിഴുങ്ങാനിടയാകുകിൽ","malayalam2":"പശിയാറെ ഭുജിക്കാതെ കഷ്ടപ്പെട്ടു കഴിഞ്ഞിടും"},{"Number":937,"malayalam1":"ഒരുവൻ കാലമെല്ലാം ചൂതാട്ടശാലയിലാവുകിൽ","malayalam2":"നഷ്ടമാം പൂർവ്വസമ്പത്തും പാരമ്പര്യ ഗുണങ്ങളും"},{"Number":938,"malayalam1":"സ്വന്തം വിത്തം നശിക്കാനുമന്യൻറേതേറ്റെടുക്കാനും","malayalam2":"സ്നേഹമില്ലാതെ ദുഃഖത്തിൽ കഴിയാം ചൂതുകാരണം"},{"Number":939,"malayalam1":"ധനമാടകളും ജ്ഞാനം പ്രസിദ്ധിയും സമൃദ്ധിയും","malayalam2":"ഇവയഞ്ചുമൊഴിഞ്ഞീടും ചൂതിൽ നിമഗ്നരാകുകിൽ"},{"Number":940,"malayalam1":"ധനനഷ്ടം വരുംതോറും ചൂതിലാശ പെരുത്തിടും","malayalam2":"രോഗം മൂർച്ഛിക്കവേ ലോകവാഴ്വിലാശ മുഴുത്തിടും"},{"Number":941,"malayalam1":"ഏറ്റക്കുറച്ചിലുണ്ടാകിൽ വാതപിത്തകഫങ്ങളിൽ","malayalam2":"രോഗം പ്രത്യക്ഷമാമെന്ന് ചൊല്ലീടുന്നു ഭിഷഗ്വരർ"},{"Number":942,"malayalam1":"അന്നമുണ്ടത് നിശ്ശേഷം ദഹിച്ചുപശി തോന്നവേ","malayalam2":"മിതമായി ഭുജിച്ചീടിലൗഷധം വേണ്ടതായ് വരാ"},{"Number":943,"malayalam1":"ഉണ്ടതെല്ലാം ദഹിച്ചെന്ന് ബോദ്ധ്യമായാലശിക്കുക","malayalam2":"അളവിന്ന് ഭുജിച്ചെന്നാലായുർദൈർഘ്യം ലഭിച്ചിടും"},{"Number":944,"malayalam1":"ദഹനമായതിൽ പിന്നേ പശിനന്നായെടുക്കവേ","malayalam2":"പത്യമാം ഭക്ഷ്യവസ്തുക്കൾ മാത്രം നോക്കിയശിക്കണം"},{"Number":945,"malayalam1":"ശരീരപ്രകൃതിക്കേറ്റ ഭോജ്യങ്ങൾ പരിധിക്കകം","malayalam2":"അശിച്ചാലുയിരേറെനാൾ ദേഹത്തിൽ നിലനിന്നിടും"},{"Number":946,"malayalam1":"മിതഭോജിസുഖത്തോടെ ജീവകാലം കഴിക്കവേ","malayalam2":"അമിതാഹാരിയെപ്പോഴും രോഗിയായ് നിലകൊണ്ടിടും"},{"Number":947,"malayalam1":"ജഠരാഗ്നി ഗണിക്കാതെയളവറ്റു ഭുജിക്കുകിൽ","malayalam2":"അളവില്ലാതെ രോഗങ്ങളേറിയേറി വളർന്നിടും"},{"Number":948,"malayalam1":"രോഗവും കാരണത്തേയും കൃത്യമായ് നിർണ്ണയിച്ച പിൻ","malayalam2":"രോഗിയിൽ സ്ഥിതി നോക്കിക്കൊണ്ടൗഷധം ചെയ്യണം ക്രമാൽ"},{"Number":949,"malayalam1":"രോഗിയിൻ പ്രായവും രോഗശക്തിയും കാലഭേദവും","malayalam2":"എല്ലാവശങ്ങളും നൽപോലറിഞ്ഞൗഷധമേകണം"},{"Number":950,"malayalam1":"രോഗിയും വൈദ്യരും പിന്നെ മരുന്നും കൂടെ ഭൃത്യനും","malayalam2":"ഇവയെല്ലാം ചികിത്സാർത്ഥം ചതുരംഗങ്ങളായിടും"},{"Number":951,"malayalam1":"ചൊല്ലിലും ചേലിലും മദ്ധ്യ നിലയും, മാനഹാനിയിൽ","malayalam2":"ലജ്ജയും നൽകുഡുംബത്തിൽ പിറന്നവരിലുള്ളതാം"},{"Number":952,"malayalam1":"സത്യത്തിൽ നിഷ്ഠയും, സത്സ്വഭാവവും, പാതകങ്ങളിൽ","malayalam2":"ഭയവും- മൂഗുണങ്ങളും സൽകുഡുംബസ്വഭാവമാം"},{"Number":953,"malayalam1":"മുഖപ്രസാദവും, ദാനം കൂടേ മധുരഭാഷണം","malayalam2":"അന്യരേ പഴിചൊല്ലായ്ക- നാലും സൽക്കുല ലക്ഷണം"},{"Number":954,"malayalam1":"ധനസമ്പാദനത്തിന്നായുതകും മാർഗ്ഗമാകിലും","malayalam2":"കുലത്തിൻ ശ്രേഷ്ഠതക്കൂനമേറ്റും തൊഴിലെടുത്തിടാ"},{"Number":955,"malayalam1":"ദാനശീലം വളർന്നുള്ള ശ്രേഷ്ഠമാം കുഡുംബങ്ങളിൽ","malayalam2":"കാലദോഷത്തിനാൽ ശീലം വിട്ടുപോകില്ലൊരിക്കലും"},{"Number":956,"malayalam1":"കുഡുംബത്തിൻ മഹത്വങ്ങൾ വളർത്താനാഗ്രഹിപ്പവർ","malayalam2":"കഷ്ടകാലത്തിലും തീയ കർമ്മം ചെയ്യാനൊരുമ്പെടാ"},{"Number":957,"malayalam1":"കുലജാതർ ചെയ്യും കുറ്റമേറെ നിസ്സാരമാകിലും","malayalam2":"ചന്ദ്രൻറെ കലകൾ പോലെ ലോകശ്രദ്ധ പതിഞ്ഞിടും"},{"Number":958,"malayalam1":"സൽക്കുലത്തിൽ പിറന്നോരിൽ ദുഷ്കർമ്മം സംഭവിക്കുകിൽ","malayalam2":"കുഡുംബശുദ്ധിയെപ്പറ്റി സന്ദേഹിപ്പാനിടം വരും"},{"Number":959,"malayalam1":"മുളക്കും സസ്യജാലത്താലറിയാം ഭൂമിയിൻ ഗുണം","malayalam2":"ഭാഷണത്തിലറിഞ്ഞീടാം പിറവിക്കുല മേന്മയും"},{"Number":960,"malayalam1":"നന്മമോഹിപ്പവൻ ലജ്ജാശീലമുള്ളവനാകണം","malayalam2":"കുലമേന്മ, നിനക്കുന്നോൻ നന്മയായ് പെരുമാറണം"},{"Number":961,"malayalam1":"ശ്രേഷ്ഠമാം കാര്യമായാലും അപരിഹാര്യമായാലും","malayalam2":"കുലമേന്മക്ക് ചേരാത്ത കർമ്മങ്ങളൊഴിവാക്കണം"},{"Number":962,"malayalam1":"കീർത്തിയോടഭിമാനങ്ങൾ നേടും വഴിയിലാകിലും","malayalam2":"കുലത്തിന്നിഴിവേകുന്ന കാര്യം പരിത്യജിക്കണം"},{"Number":963,"malayalam1":"സമ്പൽ സമൃദ്ധിയുള്ളപ്പോൾ വിനയാന്വിതനാവണം","malayalam2":"ക്ഷാമകാലം ഭവിച്ചെന്നാൽ മാന്യത നിലനിർത്തണം"},{"Number":964,"malayalam1":"മാന്യരായുള്ളവർ സ്ഥാനം വിട്ടുതാഴെപ്പതിക്കുകിൽ","malayalam2":"തലയിൽ നിന്നുതിർന്നുള്ള രോമം പോൽ കരുതപ്പെടും"},{"Number":965,"malayalam1":"പർവ്വതം പോലുയരത്തിൽ മഹത്വമുണ്ടെന്നാകിലും","malayalam2":"കുന്നിയോളം പിഴച്ചെന്നാൽ പതനം സംഭവിച്ചിടും"},{"Number":966,"malayalam1":"മതിക്കാത്തവർ പിമ്പേ പോയാശ്രയിച്ചാൽ പുകഴ് വരാ;","malayalam2":"പരത്തിൻ പുണ്യവും ലഭ്യമല്ലാ, ജീവിപ്പതെന്തിനായ്?"},{"Number":967,"malayalam1":"പെരും ഭാവനയുള്ളോരെയാശ്രയിക്കാൻ മടിക്കയാൽ","malayalam2":"മാനിനായ് സ്വതന്ത്രനായന്തരിക്കുന്നതുത്തമം"},{"Number":968,"malayalam1":"മാനഹാനി സഹിച്ചും കൊണ്ടുടലിൻ രക്ഷചെയ്യുകിൽ","malayalam2":"ഫലമറ്റ ശരീരത്താൽ മൃത്യു രക്ഷ ലഭിക്കുമോ?"},{"Number":969,"malayalam1":"രോമം പോയാല മരിക്കുന്ന ഗൗരിമാൻ പോലെയുള്ളവർ","malayalam2":"മാനഹാനി ഭവിക്കുമ്പോൾ മരണം പുൽകിടുന്നതാം"},{"Number":970,"malayalam1":"അഭിമാന ക്ഷയത്തിങ്കൽ മരണം സ്വീകരിപ്പവർ","malayalam2":"കാണിക്കും പുരുഷത്വത്തെ ലോകമെന്നും പുകഴ്ത്തിടും"},{"Number":971,"malayalam1":"മനക്കരുത്തോടെ വാഴും ജീവിതം താൻ മഹത്വമാം","malayalam2":"ജീവിച്ചാൽ മതിയെന്നായാൽ മാന്യതക്കത് ചേർന്നിടാ"},{"Number":972,"malayalam1":"സമത്വമുള്ളതായ്ക്കാണാം ജനനത്താലെല്ലാവരും","malayalam2":"മേന്മയും താഴ്മയും ചെയ്യും തൊഴിലാലേർപ്പെടുന്നതാം"},{"Number":973,"malayalam1":"അധമാനുന്നതസ്ഥാനത്തിരുന്നാലുമുയർന്നിടാ;","malayalam2":"ഉത്തമൻ കീഴിലായാലുമൗന്നത്യം കൈവെടിഞ്ഞിടാ"},{"Number":974,"malayalam1":"പാതിവ്രത്യം മതിക്കുന്ന സ്ത്രീ രത്നം പോൽ മഹത്വവും","malayalam2":"മനം വെച്ചുനടന്നപ്പോരിൻ ഗുണമായ് നിലനിൽപ്പതാം"},{"Number":975,"malayalam1":"മേന്മയേറും മഹൽക്കർമ്മം വേണ്ടപോൽ നിർവ്വഹിക്കുവാൻ","malayalam2":"കെൽപ്പുകാണിച്ചിടും ശക്തമനമുള്ള മഹത്തുകൾ"},{"Number":976,"malayalam1":"ശ്രേഷ്ഠകർമ്മങ്ങളാൽ കീർത്തി വായ്ക്കും നേതൃജനങ്ങളെ","malayalam2":"പിൻ പറ്റാൻ ത്വരകാണിക്കാനെളിയോർക്ക് കഴിഞ്ഞിടാ"},{"Number":977,"malayalam1":"മഹത്വഹേതുവാകുന്ന ഗുണങ്ങൾ കീഴ് ജനങ്ങളിൽ","malayalam2":"ഉണ്ടാകിലളവില്ലാതെയഹങ്കാരം വെളിപ്പെടും"},{"Number":978,"malayalam1":"മഹാന്മാരേതുകാലത്തും വിനയം കൈവെടിഞ്ഞിടാ;","malayalam2":"അധമൻ ഹേതുവില്ലാതെ ദുരഹന്തനടിച്ചിടും"},{"Number":979,"malayalam1":"സ്വയമേ ചെറുതാക്കുന്ന സ്വഭാവം ശ്രഷ്‌ഠലക്ഷണം","malayalam2":"ഹീനരോ ന്യായമില്ലാതെ തന്നെത്താൻ വലുതാക്കിടും"},{"Number":980,"malayalam1":"മാന്യന്മാരന്യരിൻ കുറ്റമങ്ങേയറ്റം മറച്ചിടും","malayalam2":"പരദോഷം പുലമ്പീടലപകർഷൻറെ രീതിയാം"},{"Number":981,"malayalam1":"ഉത്തമഗുണ \\സാന്നിദ്ധ്യം മാന്യമെന്നറിയുന്നോരിൽ","malayalam2":"പ്രക്രുതാ വന്നു ചേരുന്നു സത്സ്വഭാവവിശേഷത"},{"Number":982,"malayalam1":"സജ്ജനം നന്മയായ് കാണും സത്സ്വഭാവഗുണങ്ങളെ;","malayalam2":"ഊനമേൽക്കും സ്വഭാവത്തെ നന്മയായ് കാണുകില്ലവർ"},{"Number":983,"malayalam1":"സ്നേഹം, ലജ്ജ, സഹായങ്ങൾ, ദാക്ഷിണ്യം, സത്യമെന്നിവ","malayalam2":"അഞ്ചാകുന്നു കുലീനത്വം താങ്ങിനിൽക്കുന്ന തൂണുകൾ"},{"Number":984,"malayalam1":"തപമെന്നാൽ ജിവനാശം ചെയ്യാത്ത ധർമ്മരീതിയാം;","malayalam2":"അന്യരിൻ കുറ്റമോതാതെ മൗനിപ്പതു കുലീനത"},{"Number":985,"malayalam1":"ശക്തൻ വിനയരൂപേണ സാമർത്ഥ്യം വ്യക്തമാക്കിടും;","malayalam2":"സജ്ജനം വിനയത്താലേ ശത്രുവേ മിത്രമാക്കിടും"},{"Number":986,"malayalam1":"തന്നിലും താഴ്ന്നവർ മുന്നിൽ മാനമായ് തോൽവിയേൽക്കുകിൽ","malayalam2":"കുഡുംബമേന്മ മാപിക്കുമുരക്കല്ലായിടുന്നതാം"},{"Number":987,"malayalam1":"തിന്മകൾ ചെയ്ത ദുഷ്ടർക്കും നന്മ ചെയ്യാതിരിക്കുകിൽ","malayalam2":"അഭിജാതത്തന്മയെക്കൊണ്ടെന്താകുന്നു പ്രയോജനം?"},{"Number":988,"malayalam1":"കുലീനവംശത്തിൽ ജന്മം കൊണ്ടെന്നഭിമാനിപ്പവൻ","malayalam2":"ദാരിദ്ര്യമേർപ്പെടുംകാലം ക്ഷീണമാനസനായിടാ"},{"Number":989,"malayalam1":"ആഴിയും കരയും കാലമാറ്റത്താൽ മാറിടുന്നതാം;","malayalam2":"അഭിജാതകുഡുംബത്തിൻ മഹത്വം സ്ഥിരമായിടും"},{"Number":990,"malayalam1":"കുഡുംബത്തിൽ പിറന്നോരിൻ പെരുമക്കീഴ്ച പറ്റുകിൽ","malayalam2":"പെരുതാം ഭൂമിയും സ്വന്തം ഭാരം താങ്ങാനശക്തമാം"},{"Number":991,"malayalam1":"ഔഡത്യദോഷമില്ലാതെ വിനയം സ്പഷ്ടമാകുകിൽ","malayalam2":"സംസ്ക്കാരസമ്പത്തുള്ളോനായ് ലോകരാൽ കരുതപ്പെടും"},{"Number":992,"malayalam1":"ജനനം സൽകുലത്തിങ്കൽ, സ്നേഹമായുള്ള നീക്കവും","malayalam2":"രണ്ടും സംസ്ക്കാരപൂർണ്ണൻറെ ഗുണമായറിയപ്പെടും"},{"Number":993,"malayalam1":"ശാരീരികയോജിപ്പിനാൽ ബന്ധം നിൽക്കാജനങ്ങളിൽ;","malayalam2":"നിലനിൽക്കുന്നതാം ബന്ധം സംസ്ക്കാരത്തിൻറെ സാമ്യമാം"},{"Number":994,"malayalam1":"നീതിയും നന്മയും കാത്ത് ജനങ്ങൾക്കുപകാരിയായ്","malayalam2":"വാഴും സംസ്കൃതരായോരെ ലോകമെന്നും പുകഴ്ത്തിടും"},{"Number":995,"malayalam1":"കേളിയായുമികഴ്ത്തീടിൽ വേദനക്കിടയായിടും","malayalam2":"സംസ്കൃതൻ ശത്രുവായാലുമൊഴിക്കും പരനിന്ദകൾ"},{"Number":996,"malayalam1":"ഉലകം നിലനിൽക്കുന്നു സജ്ജനങ്ങളിരിക്കയാൽ;","malayalam2":"അവർകൾതന്നഭാവത്തിൽ ലൗകീകം മണ്ണടിഞ്ഞിടും"},{"Number":997,"malayalam1":"സജ്ജനോചിതമായുള്ള ഗുണപുഷ്ടിയിരാതവർ","malayalam2":"അരംപോലറിവായാലും മരംപോൽ ഗണനീയരാം"},{"Number":998,"malayalam1":"സഹവാസത്തിനാകാത്ത ദുർജജനങ്ങളോടാകിലും","malayalam2":"മാന്യമായ് പഴകീടാഞ്ഞാൽ സജ്ജനം വേദനിച്ചിടും"},{"Number":999,"malayalam1":"സജ്ജനസഹവാസത്താലാനന്ദം തോന്നിടായ്കിലോ","malayalam2":"ഒളിയേറും പകൽ ലോകമിരുളേന്തുന്ന പോലെയാം"},{"Number":1000,"malayalam1":"ദുർജ്ജനത്തിൻ ധനം ലോകർക്കൊരുനാളും ഗുണം തരാ","malayalam2":"ഭാജനം ശുദ്ധമല്ലാഞ്ഞാൽ നല്ലപാൽ കെട്ടുപോയിടും"},{"Number":1001,"malayalam1":"സമ്പാദിച്ചു ഭുജിക്കാതെ സംരക്ഷിച്ചുമരിപ്പവൻ","malayalam2":"ധനം കൊണ്ടുപയോഗങ്ങൾ ലഭ്യമാവാത്ത നഷ്ടമാം"},{"Number":1002,"malayalam1":"ധനമായാലെല്ലാമായെന്നുള്ളാൽ കരുതി ലുബ്ധനായ്","malayalam2":"ജീവിക്കിൽ ശ്രേഷ്ഠമാം വാഴ്വു നഷ്ടപ്പെട്ടവനായിടും"},{"Number":1003,"malayalam1":"ധനമേറുന്ന ലക്ഷ്യത്തിൽ പുകഴിൽ പ്രിയമില്ലാതെ","malayalam2":"ജീവിപ്പോരിൻ ജഡം പാർത്താൽ ഭൂതലത്തിന്ന് ഭാരമാം"},{"Number":1004,"malayalam1":"അന്യർക്കുതവി ചെയ്യാതെയാരുമിഷ്ടപ്പെടാതവൻ","malayalam2":"കാലഗതിയടഞ്ഞെന്നാലവനെന്തുള്ളു സ്മാരകം?"},{"Number":1005,"malayalam1":"ഉപഭോഗദാനങ്ങളാലുപയുക്തമായില്ലെങ്കിൽ","malayalam2":"എന്തുപുണ്യം ചൊരിക്കുന്നു ലുബ്ധൻ നേടിയ കോടികൾ?"},{"Number":1006,"malayalam1":"തന്നത്താനുപഭോഗിക്കില്ലന്യർക്ക് ദാനമേകില്ല;","malayalam2":"പൊരുളേറുന്നലുബ്ധൻറെ വാഴ്വുസ്വത്തിന്ന് രോഗമാം"},{"Number":1007,"malayalam1":"ദരിദ്രർക്കുതകാതുള്ള ലുബ്ധൻറെ ധനശേഖരം","malayalam2":"സൗന്ദര്യവതിമംഗല്യമാവാതെ വൃദ്ധയായ പോൽ"},{"Number":1008,"malayalam1":"ചരേയുള്ള ദരിദ്രർക്കും നന്മ ചെയ്യാത്ത ലോഭിയിൻ","malayalam2":"ധനമൂരിൻറെ മദ്ധ്യത്തിലെട്ടി വൃക്ഷം പഴുത്തപോൽ"},{"Number":1009,"malayalam1":"തുണയന്യർക്ക് നൽകാതെ ദാനധർമ്മം നടത്താതെ","malayalam2":"ഒരുക്കൂട്ടിയ സമ്പാദ്യമന്യന്മാർ കൈക്കലാക്കിടും"},{"Number":1010,"malayalam1":"പുകഴേന്തുന്ന സമ്പന്നൻ നേരിടും കാലവൈകൃതം","malayalam2":"ലോകരക്ഷകപർജന്യക്ഷാമത്തിന്നു സമാനമാം"},{"Number":1011,"malayalam1":"യോഗ്യമല്ലാത്ത കാര്യത്താലുള്ളിൽ തോന്നുന്ന ലജ്ജയാം","malayalam2":"ലജ്ജ; മറ്റുള്ള ഭാവങ്ങൾ സ്ത്രീസ്വഭാവ വികാരമാം"},{"Number":1012,"malayalam1":"അന്നമാടാദികൾ സർവ്വ ജീവികൾക്കനിവാര്യമാം","malayalam2":"ലജ്ജയെന്ന ഗുണം മർത്ത്യവംശജർക്ക് വിശിഷ്ടമാം"},{"Number":1013,"malayalam1":"ഉയിർകൾ നിലനിൽപ്പിന്നായാശ്രയിക്കുമുടൽകളെ","malayalam2":"ഉൽകൃഷ്ടഗുണമാം ലജ്ജ സംസ്കൃതന്ന് നിദാനമാം"},{"Number":1014,"malayalam1":"സജ്ജനങ്ങൾക്കലങ്കാരം മാനമാകുന്ന സൽഗുണം","malayalam2":"ലജ്ജയില്ലാത്തവൻമാന്യ നടിപ്പെന്നത് രോഗമാം"},{"Number":1015,"malayalam1":"അന്യർക്കിഴിവ് നേരിട്ടാൽ തനിക്കെന്നോർത്ത് ലജ്ജിപ്പോർ","malayalam2":"ലജ്ജാശീലത്തിന്നുറവാണെന്ന് ലോകർ കഥിച്ചിടും"},{"Number":1016,"malayalam1":"യോഗ്യന്മാർക്ക് സുരക്ഷക്കായ് വേലിയാകുന്നു മാന്യത;","malayalam2":"വിസ്തൃത ഭൂമിയിൽ നീണാൾ രമിക്കാനാഗ്രഹിച്ചിടാ"},{"Number":1017,"malayalam1":"മാനം കെട്ടുയിർ വാഴാനായാശിക്കായോഗ്യരായവർ","malayalam2":"മാനസംരക്ഷനത്തിന്നായ് ജീവത്യാഗം വരിച്ചിടും"},{"Number":1018,"malayalam1":"അന്യർ ലജ്ജിച്ചിടും കാര്യം മാനം നോക്കാതെ ചെയ്യുകിൽ","malayalam2":"ധർമ്മബോധമിഴന്നോനെന്നുള്ള കാര്യം സുനിശ്ചിതം"},{"Number":1019,"malayalam1":"തത്വം മീറി നടന്നാകിൽ കുലം കെട്ടവനായിടാം","malayalam2":"മാനഹാനി വരുത്തീടിൽ നന്മയെല്ലാമൊഴിഞ്ഞിടും"},{"Number":1020,"malayalam1":"അഭിമാനവികാരങ്ങളില്ലാതെ കഴിയുന്നവർ","malayalam2":"കയർ കെട്ടി വലിക്കുന്ന മരപ്പാവകൾ പോലെയാം"},{"Number":1021,"malayalam1":"സമൂഹത്തിൻറെ മേന്മക്കായ് യത്നം ചെയ്‌വാൻ നിയുക്തനായ്","malayalam2":"കർമ്മം ചെയ്യുന്നവൻ മേന്മ തുല്യമില്ലാത്ത മേന്മയാം"},{"Number":1022,"malayalam1":"അവശ്യം വേണ്ടവിജ്ഞാനമുത്സാഹമിവരണ്ടുമായ്","malayalam2":"പ്രയത്നം തുടരെ ചെയ്‌താൽ സമൂഹം വളരുന്നതാം"},{"Number":1023,"malayalam1":"ഒരുത്തൻ ദേശനന്മക്കായ് പ്രയത്നിക്കാൻ തുനിഞ്ഞീടിൽ","malayalam2":"അരമുറുക്കിത്തയ്യാറായ് വിധിതന്നെ തുണച്ചിടും"},{"Number":1024,"malayalam1":"നാടിൻറെ നന്മ ലാക്കാക്കിയത്യദ്ധ്വാനം നടകത്തുകിൽ","malayalam2":"പ്രതീക്ഷയിൽ കവിഞ്ഞുള്ള വിജയം കൈവരിച്ചിടാം"},{"Number":1025,"malayalam1":"കുറ്റമറ്റവനായ്, നാട്ടിൻ നന്മലക്ഷ്യമിടുന്നതായ്","malayalam2":"വാഴുകിൽ ജനമാമോദിച്ചവനെ ചുറ്റിവാഴ്ത്തിടും"},{"Number":1026,"malayalam1":"താൻ പിറന്നു വളർന്നുള്ള നാട്ടിൻ ഭരണമേൽക്കുവാൻ","malayalam2":"യോഗ്യനായ് ചമയുന്നെങ്കിലതു പൗരുഷമായിടും"},{"Number":1027,"malayalam1":"പോർക്കളത്തിലനേകം പേർക്കിടയിൽ വീരർ മുമ്പിലാം;","malayalam2":"നാട്ടാരിൽ പ്രാപ്തനയോൻറെ ചുമലിൽ ഭാരമേർപ്പെടും"},{"Number":1028,"malayalam1":"നിരന്തരം കർമ്മം ചെയ്തു നാടിൽ വൃദ്ധിവരുത്തണം","malayalam2":"മാനം നോക്കിമടിഞ്ഞെന്നാൽ മഹത്വം കെട്ടുപോയിടും"},{"Number":1029,"malayalam1":"നാട്ടിൽ ദോഷം ഭവിക്കാതെ കാത്തുരക്ഷിച്ചു നിൽപ്പവൻ;","malayalam2":"തന്നുടമ്പതിനാൽ ദുഃഖം പേറാൻ കാരണമാകുമോ?"},{"Number":1030,"malayalam1":"ദുഃഖത്തിൽ തണ്ടിനൽകാനായ് കഴിവോരില്ലയെങ്കിലോ","malayalam2":"കോടാലിയാൽ മരം പോലെ നാടുവീണു നശിച്ചിടും"},{"Number":1031,"malayalam1":"എളുതാം തൊഴിൽകൾ നോക്കി പലരും സ്വീകരിക്കിലും","malayalam2":"ശ്രമമാമൂഴവിൻ ജോലി ശ്രേഷ്ഠമാം തൊഴിലായിടും"},{"Number":1032,"malayalam1":"കൃഷിക്കാരുലകത്താരെ സംരക്ഷിക്കുന്ന കാരണാൽ","malayalam2":"ലോകരഥത്തിനച്ചാണിയെന്നവർ പറയപ്പെടും"},{"Number":1033,"malayalam1":"കൃഷിചെയ്തുൺ പവർ വാഴാനവകാശികളായവർ;","malayalam2":"മറ്റോരവരെ പിൻപറ്റിയാശ്രയിച്ചു കഴിപ്പവർ"},{"Number":1034,"malayalam1":"നെല്ലുൽപ്പാദനമേറുമ്പോൾ കർഷകൻ കരുതുന്നതാം;","malayalam2":"സർവ്വരാജ്യങ്ങളും തൻറെ രാജ്യത്തിൻ കീഴിലാവണം"},{"Number":1035,"malayalam1":"തൊഴിൽ ചെയ്തുയിർവാഴുന്നോർ യാചകത്തിനിറങ്ങിടാ","malayalam2":"ഭിക്ഷതേടിയടുപ്പോർക്ക് ശക്തിപോലെ കൊടുത്തിടും"},{"Number":1036,"malayalam1":"കർഷകൻ തൻറെ യത്നങ്ങൾ തൊഴിലിൽ പിൻവലിക്കുകിൽ","malayalam2":"അന്നവും, ത്യാഗിവര്യന്മാർ ചര്യതാനും മുടങ്ങിടും"},{"Number":1037,"malayalam1":"നിലം പൂട്ടിമറിച്ചിട്ട്‌ വെയിലിൽ കായവെക്കുകിൽ","malayalam2":"വളം ചേർക്കാതിരുന്നാലും വിളവേറെ ലഭിപ്പതാം"},{"Number":1038,"malayalam1":"പാകത്തിന്ന് വളംചേർക്കലുഴവിലും പ്രധാനമാം","malayalam2":"കളനീക്കി; ജലം പായ്ക്കലേക്കാൽ മുഖ്യം സുരക്ഷയാം"},{"Number":1039,"malayalam1":"കൃഷിയേറ്റും നിലം നിത്യം സന്ദർശിച്ചു പുലർത്തണം","malayalam2":"അല്ലായ്കിൽ പത്നിയെപ്പോലെ സ്നേഹത്തോടെ വെറുത്തിടും"},{"Number":1040,"malayalam1":"അലസൻ കർഷകൻ തൻറെ ദാരിദ്ര്യത്തിൽ തപിക്കവേ","malayalam2":"നല്ലവൾ ഭൂമിമാതാവോ തന്നുള്ളാലേ ഹസിക്കയാം"},{"Number":1041,"malayalam1":"ദാരിദ്ര്യം പോൽ മനുഷ്യന്ന് താപഹേതുകമായതായ്","malayalam2":"വസ്തുവേതെന്ന് ചിന്തിച്ചാൽ ദാരിദ്ര്യമെന്ന് കാണലാം"},{"Number":1042,"malayalam1":"ദാരിദ്ര്യമാം കൊടും പാവി വന്നണഞ്ഞൊട്ടി നിൽക്കുകിൽ","malayalam2":"ഇരുലോകത്തിലും സൗഖ്യം നിശ്ചയം നഷ്ടമായിടും"},{"Number":1043,"malayalam1":"ക്ഷാമം വന്നു ഭവിച്ചെന്നാൽ യോഗ്യൻ തൻറെ കുലത്തിനും","malayalam2":"പഴക്കം ചെന്നകേൾവിക്കുമൊരുപോൽ ഹാനിയേർപ്പെടും"},{"Number":1044,"malayalam1":"ഉന്നതകുലജാതർക്കും ദാരിദ്ര്യം വന്നണഞ്ഞീടിൽ","malayalam2":"ഹീനവാക്കുകൾ കേൾപ്പിക്കും വീഴ്ചകൾ വന്നുപെട്ടിടും"},{"Number":1045,"malayalam1":"ക്ഷാമകാലം സമീപിച്ചാൽ പരിവാരങ്ങളെന്നപോൽ","malayalam2":"ചെറുതാം ദുഃഖഹേതുക്കളോരോന്നാവിർഭവിച്ചിടും"},{"Number":1046,"malayalam1":"അഭ്യസ്തവിദ്യനായാലും ക്ഷാമം ബാധിച്ചിരിക്കവേ","malayalam2":"സദ്വാക്യങ്ങളുരച്ചാലുമാർക്കും സ്വീകാര്യമായിടാ"},{"Number":1047,"malayalam1":"ധർമ്മത്തിന്നിണയാവാത്ത വറം ബാധിച്ച വേളയിൽ","malayalam2":"അന്യനെപ്പോലെ കാണുന്നു പെറ്റതായും വിചിത്രമായ്"},{"Number":1048,"malayalam1":"ഇന്നലെക്കൊല ചെയ്‌വാനായ് പിടികൂടിയ ദൈന്യത","malayalam2":"ഇന്നും വന്നണയുന്നല്ലോയെന്നു നിത്യം തപിച്ചിടും"},{"Number":1049,"malayalam1":"അഗ്നിമേലേ ശയിച്ചാലും നിദ്ര കൊൾവാൻ കഴിഞ്ഞിടാം;","malayalam2":"ദാരിദ്ര്യപീഡയേൽക്കുമ്പോഴൊരു പോതുമുറങ്ങിടാ"},{"Number":1050,"malayalam1":"ജീവിതഗതിയില്ലാത്തോർ സന്യസിക്കാത്തതെന്തിനാൽ?","malayalam2":"പരാശ്രയത്തിനാൽ വാഴാമെന്ന ധാരണയുള്ളതാൽ"},{"Number":1051,"malayalam1":"തക്കവ്യക്തികളെക്കണ്ടാലെത്തിയാചന ചെയ്യലാം","malayalam2":"ഭിക്ഷനൽകാതൊഴിഞ്ഞീടിലപ്പാപമവർക്കുള്ളതാം"},{"Number":1052,"malayalam1":"ഇരക്കും പൊരുൾ മുട്ടാതെയെളുതായ് ലഭ്യമാകുകിൽ","malayalam2":"അത്തരത്തിലിരന്നീടൽ സന്തോഷകരമായിടാം"},{"Number":1053,"malayalam1":"ഉദാരശീലരായുള്ള ശുദ്ധമാനസർ മുന്നിലായ്","malayalam2":"യാചനം ചെയ്കയെന്നാകിലതിലും ഭംഗികാണലാം"},{"Number":1054,"malayalam1":"നിദ്രയിലുമൊളിക്കാത്ത തന്മയുള്ളോരിടത്തു പോയ്","malayalam2":"യാചിപ്പതു ദാനംപോലെ യോഗ്യമെന്നുര ചെയ്യലാം"},{"Number":1055,"malayalam1":"ദാനശീലം വിടാതുള്ള സജ്ജനം സമുദായത്തിൽ","malayalam2":"നിലനിൽപ്പുള്ളതാൽ ഭിക്ഷാടനം നാട്ടിൽ നടക്കയാം"},{"Number":1056,"malayalam1":"ഭിക്ഷാദാനം കൊടുപ്പോരെ യാചകൻ നേരിടുമ്പൊഴേ","malayalam2":"വറുതിയാലുള്ള താപമറുതി നേരിടുന്നതാം"},{"Number":1057,"malayalam1":"ഹീനവാക്യമുരക്കാതെ തൃപ്തിയിൽ ഭിക്ഷനൽകിയാൽ","malayalam2":"യാചകന്നകമാനന്ദം കൊണ്ടു നിർഭരമായിടും"},{"Number":1058,"malayalam1":"ഭിക്ഷാടാകരില്ലാവീട്ടാൽ ഭുമുഖത്തുള്ള ജീവിതം","malayalam2":"കയറാൻ ചലിക്കുംപോലാം മരത്തിൽ ചെയ്ത പാവകൾ"},{"Number":1059,"malayalam1":"യാചിച്ചു പൊരുൾ കൈക്കൊള്ളാൻ യാചകകുലമില്ലയേൽ","malayalam2":"ദാനശീലമിയന്നുള്ളോർ പുകൾ നേടുന്നതെങ്ങിനെ?"},{"Number":1060,"malayalam1":"യാചകൻ ഭിക്ഷ കിട്ടാഞ്ഞാൽ കോപം കൊള്ളാതിരിക്കണം","malayalam2":"സ്വന്തം വറുതിദുഃഖത്തിൽ നിന്ന് പാഠം പഠിക്കണം"},{"Number":1061,"malayalam1":"സ്നേഹത്തോടെ കൊടുക്കുന്ന കൺപോൽ നല്ലോരിടത്തിലും","malayalam2":"യാചിക്കാതിരുന്നീടിൽ കോടി നന്മ വിളഞ്ഞിടും"},{"Number":1062,"malayalam1":"ചിലരേ ജീവകാലത്തിലിരപ്പാനായ് വിധിച്ചെങ്കിൽ","malayalam2":"സൃഷ്ടാവുമവരെപ്പോലെ കറങ്ങാനിടയാവണം"},{"Number":1063,"malayalam1":"വറത്താലുള്ള ദുഃഖങ്ങളിരപ്പാൽ തീർത്തിടാമെന്ന","malayalam2":"കരുത്തിന്നുള്ള മാഹാത്മ്യം തുല്യമില്ലാത്തതായിടും"},{"Number":1064,"malayalam1":"ക്ഷാമം കഠിനമായിട്ടുമിരക്കില്ലെന്നുറക്കുന്ന","malayalam2":"മനസ്സിൻറെ മഹത്വം ഭൂലോകമെങ്ങും നിറഞ്ഞിടും"},{"Number":1065,"malayalam1":"അദ്ധ്വാനത്താൽ ലഭിക്കുന്ന ഭക്ഷണം താഴ്ന്നതാകിലും","malayalam2":"ഇതരഭോജനക്കാളേറ്റം രോചകമായിടും"},{"Number":1066,"malayalam1":"പശുവിന്ന് കൊടുപ്പാനാണെങ്കിലും ജലയാചന","malayalam2":"ധർമ്മകർമ്മത്തിനായിടും നാവിന്നിഴിവ് ചേർത്തിടും"},{"Number":1067,"malayalam1":"ഇരക്കേണമെന്നുണ്ടെങ്കിലൊളിപ്പോരരികത്ത് പോയ്","malayalam2":"ഇരക്കാതെന്നിരപ്പോരോടിരന്നു നിർദ്ദേശിച്ചു ഞാൻ"},{"Number":1068,"malayalam1":"ഭിക്ഷയാം വഞ്ചിയിൽക്കൂടി ദാരിദ്ര്യക്കടൽതാണ്ടവേ","malayalam2":"ഒളിപ്പോർ പാറമേൽതട്ടി യാനപാത്രം തകർന്നുപോം"},{"Number":1069,"malayalam1":"ഭിക്ഷയിൻ കഠിനം പാർത്താലുള്ള മുരുകിടും ദൃഢം","malayalam2":"നിഷേധിക്കുന്നതോർക്കുമ്പോൾ മരണത്തോടടുത്തിടും"},{"Number":1070,"malayalam1":"ഇല്ലായെന്ന പദംകേട്ടാലിരപ്പോർക്കതിറപ്പുതാൻ","malayalam2":"പൊരുൾ പൂഴ്ത്തുന്ന സമ്പന്നനാത്മാവെങ്ങു മറച്ചിടും?"},{"Number":1071,"malayalam1":"ശിഷ്ടരായ മനുഷ്യർ പോൽ തന്നെ കാഴ്ചക്ക് ദുഷ്ടരും","malayalam2":"ഇതുപോൽ രൂപസാദൃശ്യം കാണ്മതില്ലൊരിടത്തിലും"},{"Number":1072,"malayalam1":"അറിവുള്ളവനേക്കാളും ഭാഗ്യവാൻ ദുഷ്ടനായിടും","malayalam2":"ദുഃഖം തോന്നേണ്ടതില്ലല്ലോ ദുഷ്ടന്നൊരു കാര്യത്തിലും"},{"Number":1073,"malayalam1":"ദുഷ്ടരാമധമർ പാർത്താൽ ദേവന്മാർക്ക് സമാനമാം","malayalam2":"തോന്നും കർമ്മങ്ങൾ ചെയ്തിട്ടും തോന്നും പോലെ നടക്കലാം"},{"Number":1074,"malayalam1":"തന്നേ വന്ദിച്ചിടുന്നോനെ ദുഷ്ടൻ കാണുമ്പൊഴൊക്കെയും","malayalam2":"അവൻ മുന്നിൽ മഹായോഗ്യനെന്ന ഭാവം നടിച്ചിടും"},{"Number":1075,"malayalam1":"ശിക്ഷയിൽ ഭയമൊന്നേ താൻ ദുഷ്ടന്മാർക്ക് നിയന്ത്രണം","malayalam2":"പൊരുളേകുന്ന മാർഗ്ഗേണ ദുഷ്ടന്മാരെയടക്കലാം"},{"Number":1076,"malayalam1":"ദുഷ്ടൻ കേൾക്കും രഹസ്യങ്ങളൂരുചുറ്റിപ്പരത്തിടും","malayalam2":"പറവെച്ചറിയിക്കുന്ന ഗ്രാമക്കോൽക്കാരനാണയാൾ"},{"Number":1077,"malayalam1":"ആക്രമക്കഴിവുള്ളോരിൽ ഭയം അധമരീതിയാം","malayalam2":"ഇതരർക്കെച്ചിലായാലും കൊടുത്തുതവി ചെയ്തിടാ"},{"Number":1078,"malayalam1":"സൂചനാമൊഴിനൽകുമ്പോൾ സജ്ജനം നേരെയായിടും","malayalam2":"ദുഷ്ടരേ മർദ്ദമേൽപ്പിച്ചു ഞെരിക്കേണം കരിമ്പുപോൽ"},{"Number":1079,"malayalam1":"അന്യരുണ്ണുന്നതും നന്നായുടുക്കുന്നത് കാണുകിൽ","malayalam2":"കശ്മലന്മാരസൂയയാലവരിൽ കുറ്റമോതിടും"},{"Number":1080,"malayalam1":"ആപത്ത് വന്നു ചേരുമ്പോൾ ദുഷ്ടനോടിത്തളർന്ന പിൻ","malayalam2":"സ്വയം വിൽക്കാനൊരുങ്ങീടുമല്ലാതെന്തവനാൽ ഗുണം?"},{"Number":1081,"malayalam1":"കുണ്ഡലങ്ങൾ ധരിച്ചുള്ള മാനുഷിയോ മാലാഖയോ","malayalam2":"മയിലോയെന്നറിയാതെ മയങ്ങുന്നെൻറെ മാനസം"},{"Number":1082,"malayalam1":"എതിരായ് സുന്ദരീ വീശും കൺകോൺദർശനമേൽക്കവേ","malayalam2":"ശക്തമാം സേന നേരിൽ വന്നാക്രമിച്ചത് പോലെയാം"},{"Number":1083,"malayalam1":"കേട്ടറിഞ്ഞുള്ള യമനെയിപ്പോൾ നേരിട്ടുകണ്ടുഞാൻ","malayalam2":"പെൺസ്വഭാവത്തുടൻ നീണ്ട ലോചനങ്ങളുമുള്ളതാം"},{"Number":1084,"malayalam1":"ദുഷ്ടപുരുഷനെത്തിന്നും ദൃഷ്ടിപാതമിരിക്കയാൽ","malayalam2":"ഉണ്മയിൽ സ്ത്രീസ്വഭാവത്തിന്നെതിരാണെന്നു ചോല്ലലാം"},{"Number":1085,"malayalam1":"യമഭീകരനോ, കണ്ണോ, പെൺമാനോയെന്നറിഞ്ഞിടാ","malayalam2":"മൂന്നിനും ചേർന്നതാം യുവ സുന്ദരീതൻ വിലോകനം"},{"Number":1086,"malayalam1":"വളഞ്ഞ കൺപുരികങ്ങൾ വളയാതെയിരുന്നാകിൽ","malayalam2":"മയക്കും ദർശനത്താലേ നടുക്കമൊഴിവാക്കിടാം"},{"Number":1087,"malayalam1":"ചായാത്ത കുചയുഗ്മത്തെ മറ യിക്കും നേർത്ത ശീലയോ","malayalam2":"മദം പിടിച്ച കൊമ്പൻറെ മുഖമണിഞ്ഞ മൂടിയാം"},{"Number":1088,"malayalam1":"പോരാടീടുന്ന ശത്രുക്കൾ ഭയക്കുമെൻ പ്രതാപങ്ങൾ","malayalam2":"പരാജയമടഞ്ഞല്ലോയിവൾതൻ ഫാലശോഭയിൽ"},{"Number":1089,"malayalam1":"പേടമാൻപോൽ കുളിർ നൽകും ദർശനത്തോടെ ലജ്ജയും","malayalam2":"അഴകായുള്ളവൾക്കെന്തിന്നണിയാൻ രത്നമാലകൾ?"},{"Number":1090,"malayalam1":"പാനം ചെയ്തവരെ നന്നായ് മയക്കും മദ്യ; മല്ലാതെ","malayalam2":"കാഴ്ചക്കാരെ മയക്കില്ല കാമാസക്തരേയെന്നപോൽ"},{"Number":1091,"malayalam1":"ദ്വിത്വഭാവം സ്ഫുരിക്കുന്നു മൈക്കണ്ണാളുടെ വീക്ഷണം","malayalam2":"ഒന്നുവേദനനൽകുമ്പോൾ മറ്റേതൗഷധമായിടും"},{"Number":1092,"malayalam1":"കള്ളക്കണ്ണിട്ടുമോഷ്ടിക്കും ദർശനം കുറുതെങ്കിലും","malayalam2":"മെയ്ചേരും കാമബന്ധത്തിൽ പാതിയേക്കാൾ പ്രവൃദ്ധമാം"},{"Number":1093,"malayalam1":"എറികണ്ണൊന്നു കണ്ടപ്പോൾ ലജ്ജയാൽ നമ്രയായവൾ","malayalam2":"അവൾതൻ പ്രേമവല്ലരിക്കേകും സേചനമെന്നപോൽ"},{"Number":1094,"malayalam1":"ഞാനോളെനോക്കിടും നേരം പാർത്തലം നോക്കി നിന്നിടും","malayalam2":"അല്ലായ്കിലെന്നെ നോക്കിക്കൊണ്ടാനന്ദിച്ചുമയങ്ങിടും"},{"Number":1095,"malayalam1":"എന്നെ നേരിട്ടുവീക്ഷിക്കാനാവാതോരിമ പൂട്ടിയും","malayalam2":"മറുകണ്ണാലിമവെട്ടാതെയെന്നെനോക്കിരസിച്ചിടും"},{"Number":1096,"malayalam1":"പകയുള്ളയലാർവാക്കായ് പുറമേക്രൂരമെങ്കിലും","malayalam2":"അകമേ സ്നേഹവായ്പ്പുള്ള വാണിയെന്നുമറിഞ്ഞിടാം"},{"Number":1097,"malayalam1":"രൂക്ഷവീക്ഷണവും ക്രൗര്യമോലും വാചകരീതിയും","malayalam2":"പുറമേ പകയെന്നാലുമുള്ളാൽ സ്നേഹമിയന്നിടും"},{"Number":1098,"malayalam1":"നേരേ ഞാൻ നോക്കിടും നേരം ഭംഗിയായ്‌ പുഞ്ചിരിച്ചിടും","malayalam2":"അന്നേരമഴകാകുന്നു തളിർ മേനിക്കു പുഞ്ചിരി"},{"Number":1099,"malayalam1":"അറിയാത്തയലാരെപ്പോലന്യോന്യമുള്ള ദർശനം","malayalam2":"പ്രേമമുള്ളിലിരിപ്പോരിൻ ശുദ്ധപ്രകൃതിയായിടും"},{"Number":1100,"malayalam1":"കണ്ണോടുകണ്ണുയോജിച്ചു രാഗമൂർച്ചവരുത്തുകിൽ","malayalam2":"വചനം കൈമാറുന്നതിലേതുമില്ല പ്രയോജനം"},{"Number":1101,"malayalam1":"സ്പർശനദർശന ശ്രാവ്യ രസഗന്ധങ്ങൾ നൽകിടും","malayalam2":"ഇമ്പമെല്ലാം വളയേന്തുമിവളിൽ നിന്നുലഭ്യമാം"},{"Number":1102,"malayalam1":"ത്രിദോഷളൊഴിക്കാനായൗഷധമെതിർഭാവമാം","malayalam2":"അണിവണിഞ്ഞിവളേൽപ്പിച്ച രോഗത്തിന്നവളൗഷധം"},{"Number":1103,"malayalam1":"ഞാൻ ഭ്രമിക്കുന്ന സൗന്ദര്യ ധാമത്തിൻ നേർത്ത തോളുകൾ","malayalam2":"ധരിക്കും തുകിൽ മാധുര്യം ദേവലോകത്തിൽ കാണുമോ?"},{"Number":1104,"malayalam1":"അകന്നാൽ ചുട്ടുനീറ്റാനുമണഞ്ഞാൽ കുളിരേകാനും","malayalam2":"പോരുമീകാമാഗ്നിയിവൾക്കെങ്ങുനിന്നു ലഭിച്ചതോ?"},{"Number":1105,"malayalam1":"മലരണിക്കൂന്തലാളിൻ തോളുകൾ കണ്ടു നിൽക്കവേ","malayalam2":"ഭംഗിയേറുന്ന വസ്തുക്കൾ നിനച്ചാലതു പോലെയാം"},{"Number":1106,"malayalam1":"ചേരും നേരമുയിർവാട്ടം വെടിഞ്ഞു തളിർക്കുന്നതാൽ","malayalam2":"ഇവളിൻ തോളമൃതത്താൽ മാത്രം സൃഷ്ടിച്ചതാവണം"},{"Number":1107,"malayalam1":"കാന്തിമത്വമിയന്നുള്ളോരഴകിയിന്നാലിംഗനം","malayalam2":"സ്വന്തം പൊരുൾ പലരുമായ് ചേർന്നശിപ്പതു പോലെയാം"},{"Number":1108,"malayalam1":"ഇളം കാറ്റും പ്രവേശിക്കാനിടം നൽകാത്ത രീതിയിൽ","malayalam2":"ഇരുവർ പ്രേമബന്ധത്തിലന്യോന്യമിമ്പമാർന്നിടും"},{"Number":1109,"malayalam1":"ഉടലോടുടൽ ചേർന്നള്ളിത്തഴുകിപ്പുണരുന്നതും","malayalam2":"കാമുകീകാമുകന്മാരായുള്ളവർക്കനുഭൂതിയാം"},{"Number":1110,"malayalam1":"ചെന്നിറമണിഞ്ഞിവളിലാവേശമാഴമേറെയായ്","malayalam2":"ഗ്രന്ഥപാരായണത്താലെയജ്ഞാനം ബോധമായ പോൽ"},{"Number":1111,"malayalam1":"അനിച്ചപ്പുഷ്പമേ വാഴ്ക നിൻമേനി മൃദുവായതാം","malayalam2":"ഞാൻ തേടും കാമുകീമെയ്യിൻ മൃദുത്വമേറെ മേന്മയാം"},{"Number":1112,"malayalam1":"പലർ കാണും മലർക്കൊപ്പമാമിവൾ നയനങ്ങളും","malayalam2":"അതിനാൽ തളിർ പൂകണ്ടാൽ മനമേ മയങ്ങുന്നുവോ?"},{"Number":1113,"malayalam1":"പൂമേനിയാമിവൾ തോൾകൾ മുളപോൽ, ദന്തമുത്തുകൾ,","malayalam2":"പരിമളം വീശും ദേഹം, മൈക്കൺ ചാട്ടുളി തന്നെയാം"},{"Number":1114,"malayalam1":"കുവലയമലർ കണ്ടാലിവൻ തന്നഴൽ മേനിയെ","malayalam2":"അധമത്വം നിരൂപിച്ചു ലജ്ജയാൽ നമ്രമാം മുഖം"},{"Number":1115,"malayalam1":"ദേഹത്തിൻ നേർമ്മയോർക്കാതെ ചൂടിനാൾ മലർമാലകൾ","malayalam2":"തണ്ടോടെ; ഭാരബാഹുല്യം ജഘനത്തെയൊടിക്കുമോ?"},{"Number":1116,"malayalam1":"ഇവൾതൻ മുഖവും ചന്ദ്രബിംബവും തിരിയായ്കയാൽ","malayalam2":"മാനസാതാരജാലങ്ങൾ കലങ്ങിത്തിരിയുന്നതാം"},{"Number":1117,"malayalam1":"ദേശമെല്ലാം കറങ്ങുന്ന ചന്ദ്രബിംബത്തിലുള്ളപോൽ","malayalam2":"കളങ്കമീമാതിൻമുഖത്തില്ലല്ലോ ലേശമെങ്കിലും"},{"Number":1118,"malayalam1":"തന്വീരത്നമുഖം പോലെ ചന്ദ്രാ! നീ നിഷ്കള ങ്കമായ്","malayalam2":"ഒളിയാൻ കെല്പെഴുന്നെങ്കിൽ നിന്നെ പ്രേമിക്കുമാർന്നു ഞാൻ"},{"Number":1119,"malayalam1":"മലർമിഴിയാളിവളിൻ വദനം സ്വീകരിക്കുവാൻ","malayalam2":"തിങ്കളേ! സാദ്ധ്യമെങ്കിൽ നീ സാന്നിദ്ധ്യം വെളിവാക്കൊലാ"},{"Number":1120,"malayalam1":"അന്നത്തിൻ തൂവലും റോസാപ്പുഷ്പത്തിൻറെ ദളങ്ങളും","malayalam2":"മാതിൻപാദങ്ങൾ സ്പർശിച്ചാൽ കണ്ടകം പോലെ തോന്നിടും"},{"Number":1121,"malayalam1":"മധുരവാണിയാമിവൾ തൂവെണ്മദന്തനീരുകൾ","malayalam2":"ക്ഷീരവും മധുവും കൂടിക്കലർന്ന മിശ്രമായിടും"},{"Number":1122,"malayalam1":"എൻമനസ്സിലിവൾ നേരേ തോന്നും പ്രേമവികാരമോ","malayalam2":"ഉടലോടുയിർക്കുണ്ടാവും ബന്ധം പോലെ മഹോന്നതം"},{"Number":1123,"malayalam1":"കൃഷ്ണാമണിതന്നിൽ വാഴും പാവയേ നീയൊഴിഞ്ഞുപോ","malayalam2":"അല്ലേൽ പ്രേമഭാജനത്തിന്നിടമെൻ കണ്ണിലില്ലയേ"},{"Number":1124,"malayalam1":"ഭൂഷിതയാമിവളെന്നിൽ ചേരുമ്പോളുയിരോടെ ഞാൻ","malayalam2":"വാഴുന്നു; പിരിയും നേരം ജീവൻ പോവതു പോലെയാം"},{"Number":1125,"malayalam1":"പോരടിക്കണ്ണുടയോളിൻ മേന്മകൾ വിസ്മരിക്കുവാൻ","malayalam2":"സാദ്ധ്യമല്ല; തിനാലോർക്കൽ വേണ്ടതില്ലൊരു നേരവും"},{"Number":1126,"malayalam1":"സർവ്വദാനനിർണ്ണയം കണ്ണിലിരിപ്പുണ്ടെൻറെ കാമിനി","malayalam2":"കണ്ണടച്ചാൽ വരുന്താത്ത വരേണ്യശീലയാണവൾ"},{"Number":1127,"malayalam1":"കാമുകൻ നയനങ്ങൾക്കുൾ സർവ്വദാനിലകൊൾകയാൽ","malayalam2":"അവർ നീങ്ങാതിരിപ്പാനായ് മയ്യെഴുത്തു നിറുത്തി ഞാൻ"},{"Number":1128,"malayalam1":"പ്രാണനാഥൻ മനോതാരിൽ നിരന്തരമിരിക്കയാൽ","malayalam2":"ചൂടവർക്കൊഴിവാക്കാനായ് തപ്തഭക്ഷ്യമൊഴിച്ചു ഞാൻ"},{"Number":1129,"malayalam1":"ഇമവെട്ടുന്ന നേരത്തിൽ കാതലർ കണ്ണകന്നുപോം","malayalam2":"അമ്പില്ലാതവരെന്നൂരാർ ചൊല്ലിവേദനയാക്കിടും"},{"Number":1130,"malayalam1":"പ്രേമനാഥൻ മനസ്സുള്ളിൽ സ്ഥിരമായ് വാഴ്വതാകിലും","malayalam2":"സ്നേഹമില്ലാതെ വേർപെട്ടെന്നറിയാതെ പഴിച്ചിടും"},{"Number":1131,"malayalam1":"പ്രത്യനുരാഗമില്ലാതെ പ്രണയത്തിൽ തോറ്റവർകളിൽ","malayalam2":"ഓലക്കുതിരയേറുന്ന തല്ലാതില്ലവിമോചനം"},{"Number":1132,"malayalam1":"പ്രേമദുഃഖം സഹിക്കാതെൻ ദേഹ ദേഹികളൊപ്പമായ്","malayalam2":"ഓലക്കുതിരമേലേറാൻ ലജ്ജയില്ലാതെ നിൽക്കയാം"},{"Number":1133,"malayalam1":"ഉടമപ്പെട്ടിരുന്നുഞാൻ ലജ്ജയും പുരുഷത്വവും;","malayalam2":"ഇപ്പോൾ വിരഹതാപത്താലോലക്കുതിരസ്വന്തമായ്"},{"Number":1134,"malayalam1":"പുരുഷത്വം ലജ്ജയെന്നീ രക്ഷനൽകുന്ന തോണികൾ","malayalam2":"പ്രേമമാം പ്രളയത്തിൽപെട്ടുലഞ്ഞു തകരുന്നതായ്"},{"Number":1135,"malayalam1":"സായം കാലമടുക്കുമ്പോളോലക്കുതിരയോർക്കയാം;","malayalam2":"താപമെന്നിൽ ജ്വലിപ്പിച്ചു വളയണിഞ്ഞ കാമിനി"},{"Number":1136,"malayalam1":"വിരഹദുഃഖത്താൽ കൺകൾ നിദ്രയെന്യേ മിഴിക്കയാം","malayalam2":"ഓലക്കുതിരകേറാനായ് പാതിരാവിലുമോർപ്പു ഞാൻ"},{"Number":1137,"malayalam1":"വിരഹസാഗരം തന്നിൽ ആത്മപീഡനമോർക്കാതെ","malayalam2":"സഹനത്തോടെ നീന്തുന്ന സ്ത്രീജന്മം പാവനം നൃണം"},{"Number":1138,"malayalam1":"അവരെന്നെ സമീപിക്കാൻ ശക്തിയില്ലാതിരിക്കയാം","malayalam2":"എൻമനം പ്രേമഭാരത്താലടങ്ങാതെ പരസ്യമായ്"},{"Number":1139,"malayalam1":"പ്രേമം രഹസ്യമെന്നെണ്ണി ഞാനടങ്ങിയൊതുങ്ങവേ","malayalam2":"പേർത്തും വാർത്തയിരമ്പുന്നുണ്ടൂരും തെരുവുമൊന്നുപോൽ"},{"Number":1140,"malayalam1":"നമ്മെ നോക്കിച്ചിരിക്കുന്നു കാണുമാർ പുരവാസികൾ;","malayalam2":"പ്രണയത്താൽ നമുക്കുള്ള യാതനയറിയാത്തവർ"},{"Number":1141,"malayalam1":"പ്രേമത്താൽ പഴികേൾക്കുമ്പോൾ കാമിനിയെയണഞ്ഞപോൽ","malayalam2":"ഉയിർനിർവൃതി കൊള്ളുന്നു; ഭാഗ്യം! ലോകമറിഞ്ഞിടാ"},{"Number":1142,"malayalam1":"പൂമിഴിയിൻ സുഭഗത്വമറിയാപൂരവാസികൾ","malayalam2":"അപവാദപ്രചാരത്താൽ ഞങ്ങൾക്കുതവി നൽകിനാർ"},{"Number":1143,"malayalam1":"നാട്ടിൽപ്പരന്ന ദുഷ്കീർത്തി നന്മയേകുന്നു നമ്മളിൽ","malayalam2":"അണയാതെ പുണർന്നുള്ള സംതൃപ്തിയടയുന്നു നാം"},{"Number":1144,"malayalam1":"ജനങ്ങൾ പഴിചൊല്ലുമ്പോൾ പ്രേമം ശക്തിവരിക്കയായ്","malayalam2":"പഴിനാട്ടിൽ പരക്കാഞ്ഞാലുണ്ടാവില്ലിത്ര തീവ്രത"},{"Number":1145,"malayalam1":"പഴികൂറലേറും തോറുമുഗ്രമാകുന്നു പ്രേമവും","malayalam2":"മദ്യത്തിൽ മോഹമേറുന്നു മയക്കം പതിവാക്കുകിൽ"},{"Number":1146,"malayalam1":"ദർശനം പ്രേമികൾതമ്മിലൊരുനാൾ മാത്രമാകിലും","malayalam2":"ലോകവ്യാപകമായ് വാർത്ത; രാഹുചന്ദ്രനെയേറ്റപോൽ"},{"Number":1147,"malayalam1":"പ്രേമനോവാം ലതാനന്നായ് വളർന്നീടുന്നു ശക്തമായ്;","malayalam2":"കിംവദന്തി വളം തന്നെ മാതൃശാസന നീരുമാം"},{"Number":1148,"malayalam1":"പഴിയാലുഗ്രമാം പ്രേമമടക്കാമെന്ന ധാരണ","malayalam2":"ജ്വലിക്കുമഗ്നിയിൽനെയ്‌പാർന്നണക്കുന്നത് പോലെയാം"},{"Number":1149,"malayalam1":"ധൈര്യം നൽകിത്തുണച്ചോരിൽ പലരും കൈവെടിഞ്ഞപിൻ","malayalam2":"നാട്ടുകാർ പഴിചൊല്ലീടിലെന്തിനായ് ലജ്ജ തോന്നണം?"},{"Number":1150,"malayalam1":"നാം നിനച്ചത് പോൽത്തന്നെയപവാദം പ്രചാരമായ്","malayalam2":"ഇച്ഛപോൽ ചെയ്തിടാമനുകൂലമാം സ്ഥിതിയാകയാൽ"},{"Number":1151,"malayalam1":"നാം തമ്മിൽ പിരിയാനുള്ള വാർത്തയെന്നിടമോതുക","malayalam2":"അകന്നടുക്കലുയിരോടിരിപ്പോരിലുരക്കലാം"},{"Number":1152,"malayalam1":"മുന്നാലേ ദർശനം തങ്ങൾക്കിമ്പദായകമാർന്നതാം","malayalam2":"ഇപ്പൊഴോ വേർപെടും ചിന്ത ദുഃഖഹേതുകമായിടും"},{"Number":1153,"malayalam1":"കാമുകർപിരിയില്ലെന്ന് ചൊൽകിലുമൊരു ദുർദിനം","malayalam2":"പിരിയുമെന്നതാൽ വാക്കിൽ തോന്നുമാറില്ല ഗൗരവം"},{"Number":1154,"malayalam1":"പ്രണയമായ് ധൈര്യം ചൊല്ലി പിന്നെപ്പിരിഞ്ഞു പോകുകിൽ","malayalam2":"വാഗ്‌ദാനം വിശ്വസിച്ചെന്നു കുറ്റം ചൊൽവതിനാകുമോ?"},{"Number":1155,"malayalam1":"കാമുകൻ പിരിയാൻ ഹേതു നേരിടാനിടയാകാതേ","malayalam2":"നോക്കണം വേർപിരിഞ്ഞീടിൽ സമാഗമമസാദ്ധ്യമാം"},{"Number":1156,"malayalam1":"വിരഹമെന്തെന്നറിയും ദുഷ്ടമാനസനാണെങ്കിൽ","malayalam2":"സ്നേഹമായ്, തിരിയേവന്നു ചേരുമെന്നാശ നിഷ്‌ഫലം"},{"Number":1157,"malayalam1":"വിരഹത്താൽ മെലിഞ്ഞുള്ള കൈകളിൽ കങ്കണസ്വരം","malayalam2":"വേർപാടിൽ വാർത്തദേശക്കാർക്കെത്തിക്കുന്നത് പോലെയാം"},{"Number":1158,"malayalam1":"സുഹൃത്തില്ലാപ്രദേശത്ത് കുടിവാഴ്വത് കഷ്ടമാം","malayalam2":"കാമുകൻ കൂടെയില്ലെങ്കിൽ കഷ്ടാൽ കഷ്ടതരം തുലോം"},{"Number":1159,"malayalam1":"സ്പർശിക്കുന്നവരെമാത്രം ദഹിപ്പിക്കുന്നു തീക്കനൽ;","malayalam2":"തീവ്രമായ് ദഹനം ചെയ്യുമകന്നാൽ പ്രേമനോവുകൾ"},{"Number":1160,"malayalam1":"അനിഷ്ടമാം വേർപാടിൻറെയസഹ്യ ദുഃഖവും പേറി","malayalam2":"ഗതിയില്ലാതനേകം പേരുയിർ വാഴുന്നു ഭൂമിയിൽ"},{"Number":1161,"malayalam1":"കാക്കും ഞാനന്യരിൽ നിന്നും പ്രേമതാപം രഹസ്യമായ്","malayalam2":"വാർത്തയേറെ ലഭിക്കുന്നുണ്ടാർത്തക്കുറവനീരുപോൽ"},{"Number":1162,"malayalam1":"കാമനോയ് വെളിവാകാതെയൊളിക്കുന്നതസാദ്ധ്യമാം","malayalam2":"ഹേതുവാം കാമുകൻ മുന്നിൽ ചൊല്ലാൻ ലജ്ജ തടസ്സമാം"},{"Number":1163,"malayalam1":"താപം താങ്ങും ശരീരത്തിൽ തങ്ങിടും ജീവകാവടി-","malayalam2":"ത്തണ്ടിൽ തൂങ്ങുന്നു വിരഹ ദുഃഖവും ലജ്ജയും സമം"},{"Number":1164,"malayalam1":"പ്രേമസാഗരമെൻ മുന്നിൽ സ്ഥിതിചെയ്യുന്നു ഭീമമായ്","malayalam2":"കടൽതാണ്ടിക്കടപ്പാനായ് തോണിയെന്നിടമില്ലിയേ"},{"Number":1165,"malayalam1":"സ്നേഹം കാട്ടേണ്ടഘട്ടത്തിൽ ദ്രോഹമേൽപ്പിച്ചിടുന്നവർ","malayalam2":"പകയിൽ സാഹചര്യതതിലെന്തു ചെയ്‍വാൻ മടിച്ചിടാ!"},{"Number":1166,"malayalam1":"കാമുകസംഗമത്തിങ്കലിമ്പം സാഗരതുല്യമാം","malayalam2":"വിരഹേജന്യമാം ദുഃഖമാഴിയേക്കാൾ ഭയാനകം"},{"Number":1167,"malayalam1":"പ്രേമമാഴിയിൽ നീന്തി കരകാണുന്നതില്ല ഞാൻ","malayalam2":"പാതിരാസമയം താനേ നീക്കുന്നു തുണയെന്നിയേ"},{"Number":1168,"malayalam1":"ആനന്ദദായകം രാക്കളുയിർകൾ ഗാഢനിദ്രയിൽ","malayalam2":"ഏകയായ് നിദ്രയില്ലാതെ കഴിക്കുന്നെൻറെ രാവുകൾ"},{"Number":1169,"malayalam1":"കാമുകവിരഹത്താലേ ദൈർഘ്യം കൂടുന്നരാവുകൾ","malayalam2":"വേർപാടിൻ കഠിനത്തേക്കാളേറെകാഠിന്യമുള്ളതാം"},{"Number":1170,"malayalam1":"കാമുകനികടത്തിങ്കൽ മനംപോൽ ചെന്നുചേരുവാൻ","malayalam2":"കണ്ണുകൾക്ക് കഴിഞ്ഞെങ്കിൽ കണ്ണീരിൽ തുഴയേണമോ?"},{"Number":1171,"malayalam1":"കൺകൾ കാട്ടിയതാലല്ലോ പ്രേമദുഃഖം വിളഞ്ഞത്","malayalam2":"കാട്ടിത്തന്നവരെന്തിന്നായ് വിലപിക്കുന്നു ദീനരായ്"},{"Number":1172,"malayalam1":"ഭാവിയോർക്കാതെ നോക്കിക്കൊണ്ടിമ്പമുൾക്കൊണ്ട കണ്ണുകൾ","malayalam2":"ആനന്ദിക്കാതെ ദുഃഖത്തിലാഴ്ന്നു പോകുന്നതെന്തിനോ?"},{"Number":1173,"malayalam1":"അന്നുകാമുകനെകണ്ടു നിർവൃതികൊണ്ട കണ്ണുകൾ","malayalam2":"ഇന്നു ക്ലേശിച്ചിടും കാഴ്ച ഹസിക്കത്തക്കതായിടും"},{"Number":1174,"malayalam1":"സഹ്യമല്ലാത്ത പ്രേമനോവെന്നിൽ സൃഷ്ടിച്ച കണ്ണുകൾ","malayalam2":"കരയാൻ കഴിവില്ലാതായ് കണ്ണീർ വറ്റിവരണ്ടതാൽ"},{"Number":1175,"malayalam1":"ആഴിയെച്ചെറുതാക്കുന്ന പ്രേമതാപങ്ങളേൽപ്പിച്ച","malayalam2":"കണ്ണുകൾ നിദ്രയില്ലാതെ കേഴുന്നു കർമ്മദോഷികൾ"},{"Number":1176,"malayalam1":"എനിക്കതീവദുഃഖങ്ങൾ സൃഷ്ടിച്ച നയനങ്ങളും","malayalam2":"കഷ്ടപ്പെട്ടുഴലുന്നെങ്കിൽ നീതിയാണത്, നന്മയാം"},{"Number":1177,"malayalam1":"ആറ്റുനോറ്റന്നു പ്രേമിച്ചങ്ങാർത്തികാണിച്ച ദൃഷ്ടികൾ","malayalam2":"നിദ്രയെന്യേ കരഞ്ഞുംകൊണ്ടശ്രു വറ്റിയുണങ്ങണം"},{"Number":1178,"malayalam1":"മനസ്സാലല്ല വാക്കാലെ മോഹിച്ചവരിരിക്കിലും","malayalam2":"നേരിൽ കാണാതെ കൺകൾക്ക് തൃപ്തിയാവില്ലൊരിക്കലും"},{"Number":1179,"malayalam1":"കാമുകൻ വരികിൽ നിദ്രയില്ലാ; പോകിലുമങ്ങനെ;","malayalam2":"ആകെയാലെന്നുമെൻ കൺകൾ ദുഃഖപൂരിതമായിടും"},{"Number":1180,"malayalam1":"പറപോൽ പ്രചുരം ചെയ്യും കൺകണ്ടാലെൻ മനസ്സിലെ","malayalam2":"രഹസ്യങ്ങൾ ജനങ്ങൾക്കങ്ങറിയാനെളുതായിടും"},{"Number":1181,"malayalam1":"കാമുകനെന്നെയും വിട്ടു പിരിഞ്ഞ നാളെൻ മേനിയിൽ","malayalam2":"ഏർപ്പെട്ട നിറഭേദങ്ങലാരിടം വ്യാഹരിപ്പുഞാൻ"},{"Number":1182,"malayalam1":"നാഥനാൽ പ്രേരിതമെന്ന ധിക്കാരഭാവത്തോടെ","malayalam2":"നിറഭേദം ശരീരത്തിലൂർജ്ജിതം നിലനിൽക്കയാം"},{"Number":1183,"malayalam1":"എനിക്ക് കാമുകൻ നൽകി വിളർപ്പും പ്രേമതാപവും","malayalam2":"പകരം കൊണ്ടുപോയെൻറെ ലജ്ജയും കോമളത്വവും"},{"Number":1184,"malayalam1":"പ്രേയാൻറെ മധുരോക്തികൾ നിനപ്പൂ; ബഹുമാന്യമായ്","malayalam2":"വർണ്ണിപ്പൂ; മേനിയിൽ വന്ന വിളർപ്പു ചതിയാകുമോ?"},{"Number":1185,"malayalam1":"ഒരു നാൾ കാമുകൻ വിട്ടുപിരിഞ്ഞു പരദേശിയായ്","malayalam2":"നിറഭേദം ദിനംതോറും പടരുന്നെൻറെ മേനിയിൽ"},{"Number":1186,"malayalam1":"ദീപദീപ്തിബലം നോക്കി തമസ്സേറുന്ന പോലവേ","malayalam2":"വിളർപ്പും കാമുകസ്പർശപ്രാപ്തിനോക്കിയിരിക്കയാം"},{"Number":1187,"malayalam1":"നാഥനൊത്തുകിടക്കുമ്പോളൽപ്പമൊന്നകലത്തിലായ്","malayalam2":"തൽക്ഷണം നിറഭേദം വന്നേറിയെന്നുടെ മേനിയിൽ"},{"Number":1188,"malayalam1":"വിരഹത്താൽ വിളർപ്പായെന്നെൻറെ മേൽ പഴിചൊല്ലുവോർ","malayalam2":"പ്രാണനാഥനുപേക്ഷിച്ചെന്നോതുന്നോരാരുമില്ലയേ"},{"Number":1189,"malayalam1":"കാമുകൻ ചെയ്തവാഗ്ദത്തം പാലിക്കാനിടയാകുകിൽ","malayalam2":"മദ്ദേഹം വർണ്ണഭേദത്താൽ വിളർത്തേ നിലനിൽക്കണം"},{"Number":1190,"malayalam1":"കാമുകൻ തൻ വിയോഗത്താൽ വിവർണ്ണബാധയേറ്റതായ്","malayalam2":"ഊരാർചൊല്ലാതിരുന്നെങ്കിൽ വൈവർണ്ണ്യം ഗുണമാണെനിൽ"},{"Number":1191,"malayalam1":"കാതലർ പതിവിൻ മേലേ പ്രേമമുള്ളവർ തന്നെയാം;","malayalam2":"വിത്തില്ലാത്തപഴം പോലെ പൂർണ്ണമായാസ്വദിക്കലാം"},{"Number":1192,"malayalam1":"കാമുകൻ പകരും സ്നേഹം പ്രേമിക്കും യോക്ഷണക്കയേ","malayalam2":"ഉയിർവാഴും കുലങ്ങൾക്ക് ചൊരിയും മാരിപോലെയാം"},{"Number":1193,"malayalam1":"ഉണ്മയിൽ സ്നേഹവായ്‌പ്പുള്ള കാമുകൻ വേർപിരിഞ്ഞിടിൽ","malayalam2":"വീണ്ടും ചേർന്നുയിർവാഴാമെന്നാശിക്കുന്നത് സാന്ത്വനം"},{"Number":1194,"malayalam1":"പ്രേമപാത്രങ്ങളിൽ നിന്നുമനുരാഗം കിട്ടായ്കിലോ","malayalam2":"ലോകസമ്മതരായാലും ഭാഗ്യം കെട്ടവർ തന്നെയാം"},{"Number":1195,"malayalam1":"നാം കാമിപ്പവരെപ്പോലെ നമ്മേ പ്രേമിച്ചിടായ്കിലോ","malayalam2":"നന്മകളവരിൽ നിന്നുമൊന്നും തന്നെ ലഭിച്ചിടാ"},{"Number":1196,"malayalam1":"പ്രണയമേകപക്ഷീയമായാൽ ദുരിതഹേതുവാം","malayalam2":"കാവടിത്തുണ്ടുപോൽ ഭാരം തുല്യമായാൽ സുഖപ്രദം"},{"Number":1197,"malayalam1":"പ്രണയത്തിലൊരാൾ മാത്രം കാമൻറെ ലക്ഷ്യമാകുകിൽ","malayalam2":"അതിനാലേർപ്പെടും താപകാഠിന്യമറിയില്ലയോ?"},{"Number":1198,"malayalam1":"കാമുകൻറെ സുധാവാക്യം കേൾക്കാതെ വിരഹാഗ്നിയിൽ","malayalam2":"തപിച്ചുയിർവാഴും യോക്ഷ ധീരമാനിനി തന്നെയാം"},{"Number":1199,"malayalam1":"കാമുകനെന്നിടം സ്നേഹം കാണിക്കില്ലെന്നിരിക്കിലും","malayalam2":"അവരെപ്പുകഴും വാർത്ത കർണ്ണങ്ങൾക്കിമ്പമേകിടും"},{"Number":1200,"malayalam1":"സ്നേഹമില്ലാത്തവർ മുന്നിൽ ദുഃഖവർണ്ണന ചെയ്കയോ?","malayalam2":"പെരുതാമർണ്ണവം തൂർക്കാൻ ശ്രമിക്കൽ ശ്ലാഘനീയമാം"},{"Number":1201,"malayalam1":"ഓർക്കുമ്പോള്ളവില്ലാത്ത ഹർഷോന്മാദം ലഭിക്കയാൽ","malayalam2":"മദ്യലഹരിയെക്കാളുമുത്തമം പ്രേമബന്ധമാം"},{"Number":1202,"malayalam1":"കാമുകൻ പോയ്‌ മറഞ്ഞാലും വിരഹത്തിൻറെ നോവുകൾ","malayalam2":"ചിന്തയാൽ ലഘുവായീടും പ്രേമമാനന്ദദായകം"},{"Number":1203,"malayalam1":"തുന്മാൻ പ്രകൃതി തോന്നിക്കും തുന്മാതെയൊഴിവായിടും","malayalam2":"കാമുകനെന്നെയോർക്കാനായോർത്തുമോർക്കാതെ പോകയോ?"},{"Number":1204,"malayalam1":"പ്രേമനായകനെൻ നെഞ്ചിലെപ്പോഴും കുടിവാഴ്വതേ;","malayalam2":"അതുപോലവർ നെഞ്ചിൽ ഞാനുണ്ടോയെന്നറിയില്ലിയേ!"},{"Number":1205,"malayalam1":"കാമുകൻറെ മനസ്സിൽ ഞാനേറാതെ കാവൽ നിൽപ്പവർ","malayalam2":"എന്നുള്ളിൽ പതിവായ് വന്നു കേറാൻ ലജ്ജിക്കയില്ലയോ?"},{"Number":1206,"malayalam1":"പ്രാണനാഥനുമൊന്നിച്ചു വാണനാളുകളോർത്തു ഞാൻ","malayalam2":"ജീവനോടെയിരിക്കുന്നു; വേറെയില്ലൊരു ഹേതുവും"},{"Number":1207,"malayalam1":"നിരന്തരം നിനച്ചുള്ളം നീറുന്നു വിരഹത്തിനാൽ","malayalam2":"നിനയാതെ മറന്നെന്നു വന്നീടിൽ ഗതിയെന്തഹോ?"},{"Number":1208,"malayalam1":"എത്രമാത്രം സ്‌മരിച്ചാലും കാതലർ കോപിയായിടാ","malayalam2":"അവർ ചെയ്യുമുഭക്കങ്ങളത്രയും മാന്യമല്ലയോ?"},{"Number":1209,"malayalam1":"ഒന്നാണിരുവരെന്നെന്നും കഥച്ചോർ സ്നേഹശൂന്യറായ്","malayalam2":"മനം മാറിയതോർക്കുമ്പോൾ ജീവിതം തേഞ്ഞുപോകയായ്"},{"Number":1210,"malayalam1":"ഇണചേർന്നൊടുവിൽ വിട്ടു പിരിഞ്ഞനാഥനെകണ്ണാൽ","malayalam2":"കണ്ടുതൃപ്തിയടഞ്ഞീടാൻ തിങ്കളേ! മങ്ങിടായ്‌ക നീ"},{"Number":1211,"malayalam1":"താപശാന്തി വരുത്താനായ് കാമുകൻ തൻറെ ദൂതുമായ്","malayalam2":"വന്നണഞ്ഞൊരു സ്വപ്നത്തെയെങ്ങനെ സൽക്കരിച്ചു ഞാൻ?"},{"Number":1212,"malayalam1":"യാചിച്ചു കണ്ണുചിമ്മാനായ് സാധിച്ചാൽ സ്വപ്നവേളയിൽ","malayalam2":"നാഥനോടുരിയാടും ഞാനെൻറെ ജീവിതയാതന"},{"Number":1213,"malayalam1":"നേരിട്ടു വന്നുരുൾ ചെയ്യാതിരിക്കും പ്രാണനാഥനെ","malayalam2":"കനവിൽ കാൺകയാൽ താനേ ജീവനോടെയിരിപ്പൂ ഞാൻ"},{"Number":1214,"malayalam1":"നേരിൽ കാണാതിരിപ്പോരേ സ്വപ്നം കണ്ടുപിടിച്ചുടൻ","malayalam2":"ഹാജരാക്കുവതാൽ പ്രേമസാഫല്യമടയുന്നു ഞാൻ"},{"Number":1215,"malayalam1":"ഹർഷപൂരിതമാർന്നു ഞാനാന്യോന്യം കണ്ടനാൾകളിൽ","malayalam2":"സ്വപ്നദർശനമായാലും തുല്യമോദകമായിടും"},{"Number":1216,"malayalam1":"ജാഗ്രതെന്നറിയപ്പെട്ട സ്ഥിതിയില്ലാതിരിക്കുകിൽ","malayalam2":"കനവിൽ നേരിടും നാഥൻ വിട്ടുപോകാതിരിക്കുമേ"},{"Number":1217,"malayalam1":"നേരിൽ വന്നിമ്പമേകാത്ത ദുഷ്ടമാനസരായവർ","malayalam2":"സ്വപ്നത്തിൽ വന്നുദ്രോഹിക്കാനുള്ള കാരണമെന്തഹോ?"},{"Number":1218,"malayalam1":"നിദ്രകൊള്ളുന്ന നേരത്തെൻ തോളിലെത്തി രസിപ്പവർ","malayalam2":"കൺതുറന്നാലുടൻ നെഞ്ചിലോടിക്കേറുന്നു നിത്യവും"},{"Number":1219,"malayalam1":"സ്വപ്നത്തിൽ കാമുകൻ വന്നു ശീലമില്ലാത്ത നാരിമാർ","malayalam2":"എൻനാഥൻ പ്രേമമില്ലാത്തോനെന്ന് നൊന്ത് പറഞ്ഞിടും"},{"Number":1220,"malayalam1":"കാമുകൻ വിട്ടുപോയെന്നായ് ചൊല്ലുന്നൂരിൽ ജനങ്ങളും;","malayalam2":"കനവിൽ വന്നുപോകുന്നതാരാലുമറിയപ്പെടാ"},{"Number":1221,"malayalam1":"കാമികൾ സംഗമിക്കുന്ന മധുസായാഹ്നമല്ല നീ","malayalam2":"വിരഹത്താൽ തപിപ്പോരെ ഹനിക്കുന്ന മുഹൂർത്തമാം"},{"Number":1222,"malayalam1":"മയങ്ങും സായാഹ്നമേ നീ തപിക്കും പോലെ കാഴ്ചയിൽ","malayalam2":"ഞങ്ങളെപ്പോലെ നിൻറെയും കാമുകൻ ക്രൂരനാകുമോ?"},{"Number":1223,"malayalam1":"പനി വീഴും സായം കാലം ദുഃഖമേൽപിച്ചിടുന്നുമേ","malayalam2":"ദുഃഖഭാരം ദിനംതോറുമേറിയേറി വരുന്നതാം"},{"Number":1224,"malayalam1":"കാമുകൻ ചാരെയില്ലാതെയേകയായിത്തപിക്കവേ","malayalam2":"സായംകാലമടുക്കുന്നു കൊലയാളി വരുന്നപോൽ"},{"Number":1225,"malayalam1":"പ്രഭാതത്തിന്ന് ഞാൻ ചെയ്‌ത നന്മയെന്തെന്ന് ചൊല്ലുക","malayalam2":"സന്ധ്യാവേളക്കപകാരമായതെന്തെന്നുരക്കുക"},{"Number":1226,"malayalam1":"ദുഃഖമെന്നിലുയർത്തീടും സായം കാലമിതേ വിധം","malayalam2":"കാമുകൻ വേർപെടും മുന്നേ ഞാന നിരൂപിച്ചതില്ലിയേ"},{"Number":1227,"malayalam1":"പ്രേമനോവാം പ്രസൂനം പ്രഭാതത്തിൽ മൊട്ടിനുള്ളിലാം","malayalam2":"മദ്ധ്യാഹ്നത്തിൽ വികസിച്ചു സായാഹ്‌നേ പൂർണ്ണപുഷ്പമാം"},{"Number":1228,"malayalam1":"സന്ധ്യാവിളംബരം ചെയ്യുമജപാലൻറെ പൂങ്കുഴൽ","malayalam2":"പതിക്കുമഗ്നിനാളംപോൽ വധിക്കും പടപോലെയും"},{"Number":1229,"malayalam1":"മാനസത്തെ മദിപ്പിക്കും സന്ധ്യ വ്യാപകമാകവേ","malayalam2":"ദുഃഖത്താൽ ഞാൻ മയങ്ങും പോലൂരാരെല്ലാം മയങ്ങിടും"},{"Number":1230,"malayalam1":"മരിക്കാതോർത്തുഴലുന്നൂ പൊരുൾ തേട്ടന്നനാഥനെ","malayalam2":"സായംകാലമടുക്കുമ്പോളരികിൽ കാണലാം മൃതി"},{"Number":1231,"malayalam1":"ദൂരസ്ഥൻ നാഥനെ ചിന്തിച്ചെപ്പോഴും കരയുന്നതാൽ","malayalam2":"ഒളിമങ്ങിയ കൺരണ്ടും മലർ മുന്നിൽ ലജ്ജിക്കയാം"},{"Number":1232,"malayalam1":"അശ്രുവാർത്തു നിറം മാറിയൊളിയില്ലാത്ത കണ്ണുകൾ","malayalam2":"കാമുകൻ നന്മ ചെയ്തില്ലെന്നന്യരെയറിവിക്കയാം"},{"Number":1233,"malayalam1":"കാമുകൻ ചേർന്നിരിക്കുമ്പോൾ തുടിച്ചിരുന്ന തോളുകൾ","malayalam2":"വിരഹം വ്യക്തമാക്കിക്കൊണ്ടേറെയങ്ങുമെലിഞ്ഞുപോയ്‌"},{"Number":1234,"malayalam1":"നാഥൻ തന്നുടെ വേർപാടാലഴ കിഴന്ത തോളുകൾ","malayalam2":"മാംസളത്വമൊഴിഞ്ഞപ്പോൾ വക്രഭാവമിയന്നതായ്"},{"Number":1235,"malayalam1":"ഓടും വളകളും തോളും സൗന്ദര്യം പ്രഭയറ്റതും","malayalam2":"നാഥൻറെ ക്രൂരഭാവങ്ങൾ വ്യക്തമാക്കുന്നു ലോകരിൽ"},{"Number":1236,"malayalam1":"മെലിഞ്ഞ തോൾകളും കയ്മലോടും വളകളും കണ്ടു","malayalam2":"ജനം നാഥനെ നിന്ദിക്കെ വേദനിക്കുന്നിതെന്മനം"},{"Number":1237,"malayalam1":"സ്‌കന്ധദേശം മെലിഞ്ഞേറെ ഞെരുങ്ങീടുന്ന ചെയ്തികൾ","malayalam2":"ദുഷ്ടകാമുകനോടോ താൻ ദയകാട്ടുക നെഞ്ചമേ"},{"Number":1238,"malayalam1":"ഹസ്തങ്ങൾ തഴുകും നേരമൽപ്പമൊന്നയവാകുകിൽ","malayalam2":"വളയാൾ മങ്കയിൻ നെറ്റി വർണ്ണഭേദം ഭവിച്ചിടും"},{"Number":1239,"malayalam1":"പരിരംഭണമദ്ധ്യത്തിൽ കുളിർകാറ്റു കടക്കുകിൽ","malayalam2":"പെരുമാരിയെഴും കൺകൾ നിറം മാറിയളിഞ്ഞിടും"},{"Number":1240,"malayalam1":"ഒളിയും നെറ്റിയിൽമേവും വൈവർണ്ണം ദൃശ്യമാകയാൽ","malayalam2":"കാമുകീകൺകളിൻ വർണ്ണഭേദം ദുഃഖമിയന്നിടും"},{"Number":1241,"malayalam1":"വിരഹദുഃഖത്താലെന്നിലേർപ്പെട്ടിട്ടുള്ള കേടുകൾ","malayalam2":"മാറാനൗഷധമെന്താണെന്നെന്നോടോതുക നെഞ്ചമേ"},{"Number":1242,"malayalam1":"നമ്മളിൽ പ്രേമമില്ലാത്ത നാഥനേയോർത്തു നിത്യവും","malayalam2":"നെഞ്ചേ! ദുഃഖിച്ചിരിക്കുന്നതറിവില്ലായ്മയല്ലയോ?"},{"Number":1243,"malayalam1":"നെഞ്ചേനീയവരെച്ചിന്തിച്ചാവൽ കൊള്ളുന്നതെന്തിനായ്?","malayalam2":"നമുക്ക് ദുഃഖം നൽകുന്നോർക്കതു പോൽ ചിന്തയില്ലയേ!"},{"Number":1244,"malayalam1":"നെഞ്ചേയവരിടം പോകിൽ കൺകളെക്കൊണ്ടു പോകനീ","malayalam2":"അവയെന്നെ ഭുജിക്കുന്നു കാണ്മാനാശ പെരുക്കയാൽ"},{"Number":1245,"malayalam1":"മനമേ! നാം പ്രിയപ്പെട്ടോർ നമ്മെച്ചിന്തിച്ചിടായ്കിലും","malayalam2":"അവർ വെറുത്തെന്നൂഹിച്ചു കൈവിടാൻ കഴിവില്ലയേ"},{"Number":1246,"malayalam1":"മുഷിപ്പുതീർന്നു ചേരാനായ് നാഥൻ നമ്മോടടുക്കവേ","malayalam2":"എന്തെ, നെഞ്ചമിണങ്ങീലാ? കള്ളക്കോപമൊഴിക്ക നീ"},{"Number":1247,"malayalam1":"മനമേ! പ്രേമമോ, നാണഭാവമോ കൈവെടിഞ്ഞുകൊൾ","malayalam2":"രണ്ടുശീലമൊരേ കാലം താങ്ങാനായ് ശക്തിയില്ലെനിൽ"},{"Number":1248,"malayalam1":"വിരഹദുഃഖത്തിൽ വന്നു സ്നേഹം കാണിച്ചിടാത്തവർ","malayalam2":"താഴ്‌മയോടവർ പിമ്പേ പോയ്‌ കെഞ്ചും നെഞ്ചേ വിമുഗ്ദ്ധനീ"},{"Number":1249,"malayalam1":"നിന്നുള്ളിൽ കാമുകൻ, നെഞ്ചേ! നിരന്തരമിരിക്കവേ","malayalam2":"അവരെക്കാണ്മതിന്നായിട്ടെങ്ങിപ്പോളലയുന്നു നീ?"},{"Number":1250,"malayalam1":"കാമുകൻ കയ്യൊഴിച്ചിട്ടും നെഞ്ചിൽ വെച്ചു ഭജിക്കയാൽ","malayalam2":"മേനിയാകെ മെലിഞ്ഞീടുമഴകും നഷ്ടമായിടും"},{"Number":1251,"malayalam1":"സ്ത്രീത്വമാം കതകിൻ മേലേ നാണമാം തഴുതിട്ടാലും","malayalam2":"പ്രേമമാകുന്ന കോടാലിയൂന്നിവെട്ടിത്തുറന്നിടും"},{"Number":1252,"malayalam1":"പ്രണയം ദയയില്ലാത്ത ഭാവമാകുന്നു നിർണ്ണയം","malayalam2":"പാതിരാവിലുമെൻ നെഞ്ചം പീഡനത്താൽ തപിക്കയാം"},{"Number":1253,"malayalam1":"പ്രേമത്തെ ഗോപ്യമായ് വെക്കാൻ പെടാപ്പാടുപെടുന്നു ഞാൻ","malayalam2":"ചൊൽപ്പടിക്ക് വഴങ്ങാതെ വെളിവാകുന്നു തുമ്മൽ പോൽ"},{"Number":1254,"malayalam1":"സ്ത്രീതന്മയുടയോൾ ഞാനെന്നഭിമാനിച്ചിരുന്നതാം","malayalam2":"ഒളിയും പ്രേമഭാവങ്ങൾ തെളിവായ് വന്നു നിൽക്കയാം"},{"Number":1255,"malayalam1":"തന്നെ വെറുത്തകന്നോരെ പിമ്പേചെന്നാശ്രയിക്കാതെ","malayalam2":"മാനമായ് നിന്നിടും ഭാവം കാമികൾക്കറിയാത്തതാം"},{"Number":1256,"malayalam1":"കാമുകൻ വിട്ടകന്നിട്ടും പിൻചെല്ലാനാഗ്രഹിപ്പതാൽ","malayalam2":"എന്നേ ബാധിച്ച പ്രേമനോവുഗ്രനാണെന്ന് തീർച്ചയാം"},{"Number":1257,"malayalam1":"ആശിച്ച കാമുകൻ നമ്മോടൊട്ടി പ്രേമിച്ചുപുൽകവേ","malayalam2":"നാണമെന്ന വികാരം നാമറിയാതെയൊഴിഞ്ഞുപോം"},{"Number":1258,"malayalam1":"സ്ത്രീത്വമെന്ന പെരുംകോട്ട തകർക്കാനുള്ളൊരായുധം","malayalam2":"കള്ളക്കാമുകനോതുന്ന പ്രേമഭാഷണമൊന്നു താൻ"},{"Number":1259,"malayalam1":"പിണങ്ങിനിൽക്കണമെന്നായ് നിശ്ചയിച്ചെങ്കിലും മനം","malayalam2":"എന്നെ വിട്ടവരോടൊട്ടി നിൽപ്പു കണ്ടു ഭ്രമിച്ചു ഞാൻ"},{"Number":1260,"malayalam1":"പെണ്മനസ്സുരുകിപ്പോകുമഗ്നിയേറ്റ കൊഴുപ്പുപോൽ","malayalam2":"പ്രേമിയെക്കാണുകിൽ തെറ്റി മാറാനാകാതെ ചേർന്നിടും"},{"Number":1261,"malayalam1":"അവർവരും മാർഗ്ഗം നോക്കി കാഴ്‌ചശക്‌തി കുറഞ്ഞുപോയ്‌","malayalam2":"പോയനാൾ കുറിതൊട്ടെണ്ണി വിരൽത്തുമ്പുകൾ തേഞ്ഞുപോയ്"},{"Number":1262,"malayalam1":"വിരഹതാപമേറ്റിന്നും നാഥനേ വിസ്‌മരിക്കുകിൽ","malayalam2":"അഴകിൽ തോളണിഞ്ഞീടുമലങ്കാരമഴിഞ്ഞുപോം"},{"Number":1263,"malayalam1":"വിദേശ ഗമനം ചെയ്തു സധൈര്യം വിജിഗീഷുവായ്","malayalam2":"പുനരാഗമനം കാംക്ഷിച്ചിരിക്കുന്നുയിരോടെ ഞാൻ"},{"Number":1264,"malayalam1":"അനുരാഗത്തിലന്യോന്യമടുത്തുവേർപെട്ടെങ്കിലും","malayalam2":"സമാഗമം പ്രതീക്ഷിച്ചു ശാന്തമാകുന്നിതെൻ മനം"},{"Number":1265,"malayalam1":"കാമുകനെക്കണ്ണാലെ ഞാൻ നേരിട്ടു കാണ്മതാകുകിൽ","malayalam2":"മെലിഞ്ഞ തോളിലേർപ്പെട്ട വർണ്ണഭേദം മറഞ്ഞുപോം"},{"Number":1266,"malayalam1":"കാമുകനൊരുനാളെന്നിലണഞ്ഞിടു, മന്നെൻ മനം","malayalam2":"തുമ്പമെല്ലാമൊഴിഞ്ഞിമ്പം നുകരും മതിവരും വരെ"},{"Number":1267,"malayalam1":"കണ്മണീ സദൃശൻ നാഥൻ വരവേ ഞാൻ പിണങ്ങണോ","malayalam2":"കേഴണോ സങ്കടം ചൊല്ലി സ്നേഹമായ് തഴുകീടണോ"},{"Number":1268,"malayalam1":"അരച്ചൻ വിജയം നേടിപ്പിന്നേ പത്നിസമേതനായ്","malayalam2":"സായം കാലങ്ങളിൽ നന്നായ് വിരുന്നൂട്ടി രമിക്കലാം"},{"Number":1269,"malayalam1":"ദൂരസ്ഥൻ പ്രാണനാഥൻറെ വരവും കാത്തിരിക്കവേ","malayalam2":"കാമുകിക്കൊരുനാളേഴായ് തോന്നും വിരഹതാപമാൽ"},{"Number":1270,"malayalam1":"വിരഹദുഃഖത്താലുള്ളം തകർന്നു പോകയാൽ, നാഥൻ","malayalam2":"വന്നാലുമില്ലേലും വന്നു നിന്നാലും ഫലമൊന്നു താൻ"},{"Number":1271,"malayalam1":"നീ കഥിക്കാതിരുന്നാലുമെന്നോടു പറയേണ്ടതായ്","malayalam2":"ഗോപ്യമാം വാർത്തയൊന്നുണ്ടെന്നോതുന്നു നിൻറെ ദൃഷ്ടികൾ"},{"Number":1272,"malayalam1":"മുളപോലഴകാം തോളുമൊളിയും ലോചനങ്ങളും","malayalam2":"ചേർന്നു പെൺതനി രൂപത്തിൽ വിളങ്ങീടുന്നു കാമുകി"},{"Number":1273,"malayalam1":"സ്ഫടികമാല തന്നുള്ളിൽ ദൃശ്യമാകുന്ന നൂലുപോൽ","malayalam2":"എന്നോമനയെഴും സൗഭഗത്വവും സൂചനീയമാം"},{"Number":1274,"malayalam1":"വിരിയാത്ത സുമത്തിൻറെ ഗന്ധം മൊട്ടിലടഞ്ഞപോൽ","malayalam2":"കാമിനീ പുഞ്ചിരിക്കുള്ളിലടങ്ങുന്നുണ്ട് സൂചന"},{"Number":1275,"malayalam1":"കാതലിയെൻ മുഖം നോക്കിച്ചെയ്തതാം കള്ളസൂചന","malayalam2":"എൻമനോയാതനക്കുള്ള ഭൈഷജം തന്നെയായിടും"},{"Number":1276,"malayalam1":"പ്രണയപാരമ്യം കാണിച്ചിമ്പമായ് നാൾ കഴിക്കുകിൽ","malayalam2":"വിസ്മരിച്ചു പിരിഞ്ഞീടും ഭാവി സൂചനയായിടാം"},{"Number":1277,"malayalam1":"കൺകുളിർ കാമുകൻ വിട്ടു പിരിയുന്നതിന് മുന്നുമായ്","malayalam2":"കങ്കണങ്ങളറിഞ്ഞാവാമയഞ്ഞോടുന്നു കൈകളിൽ"},{"Number":1278,"malayalam1":"ഇന്നലേ മാത്രമാണല്ലോ നാഥനെന്നെപ്പിരിഞ്ഞത്","malayalam2":"വിളർത്ത ദേഹം കാണുമ്പോൾ നാളേഴായെന്ന് തോന്നുമേ"},{"Number":1279,"malayalam1":"കങ്കണക്കൂട്ടവും നേർത്തു മെലിഞ്ഞ രണ്ടുതോൾകളും","malayalam2":"ശോഷിച്ച കാൽകളും നോക്കിക്കേഴുന്നു നിലനിൽക്കുവാൻ"},{"Number":1280,"malayalam1":"കൺകളാൽ സ്നേഹപാരമ്യം കാണിച്ചു പിരിയാതിരി","malayalam2":"എന്ന് കേഴുന്ന പെൺശീലം ശ്രേഷ്ഠമാം ഭാവമായിടും"},{"Number":1281,"malayalam1":"ചിന്തിച്ചാൽ ദുസ്സഹം ദുഃഖം ദർശിച്ചാൽ മോദകം പരം;","malayalam2":"മദ്യത്തിന്നീ ഗുണം രണ്ടുമില്ലാ പ്രേമത്തിനുള്ളതാം"},{"Number":1282,"malayalam1":"പ്രണയം കാമുകൻ നേരേ പനപോൽ ശക്തമാകിലും","malayalam2":"തിനപോൽ തുച്ഛമായ് പോലും കോപം തോന്നാതിരിക്കണം"},{"Number":1283,"malayalam1":"തന്നിൽ പ്രേമം സ്മരിക്കാതെ തന്നിഷ്ടം പോൽ നടക്കിലും","malayalam2":"നാഥനെ നേരിൽ കാണ്മോളമടങ്ങുന്നില്ല കണ്ണുകൾ"},{"Number":1284,"malayalam1":"അവരോടു പിണങ്ങാനായ് തയ്യാറായ് നിന്നു ഞാൻ, സഖീ!","malayalam2":"എന്നാലതു മറന്നുള്ളം, പുണരാൻ വെമ്പൽ കൊൾകയായ്"},{"Number":1285,"malayalam1":"കണ്ണിൽ മയ്യെഴുതും നേരം മൈക്കോൽ കാണ്മീല കണ്ണുകൾ","malayalam2":"നാഥനെക്കാൺകവേ പൂർവ്വ കുറ്റമെല്ലാം മറന്നു ഞാൻ"},{"Number":1286,"malayalam1":"നാഥനെക്കണ്ടിരിക്കുമ്പോൾ തെറ്റൊന്നും കാണ്മതില്ല ഞാൻ;","malayalam2":"മറഞ്ഞാൽ കുറ്റമല്ലാതെ മറ്റൊന്നും കാഴ്ചയിൽ വരാ"},{"Number":1287,"malayalam1":"ഒലിക്കുമെന്നറിഞ്ഞുംകൊണ്ടോഴുകും നീരിലാഴുകിൽ","malayalam2":"ഭോഷത്വം; കാമുകൻ നേരേ പിണക്കം ഫലശൂന്യമാം"},{"Number":1288,"malayalam1":"മാന്യതക്കിഴിവായാലും മദ്യപിച്ചു രസിച്ചവൻ","malayalam2":"ആർത്തികാട്ടുന്ന മദ്യം പോൽ ആശയേറ്റുന്നു മാറിടം"},{"Number":1289,"malayalam1":"പ്രേമം നൽകിടുമാനന്ദം മലരേക്കാൾ മിനുത്തതാം","malayalam2":"പ്രേമസൗഭാഗ്യമുൾക്കൊള്ളാൻ കഴിവോർ ചിലർ മാത്രമാം"},{"Number":1290,"malayalam1":"പിണക്കം നാട്യമായ്ക്കാട്ടിപ്പുണരാനാർത്തിയേറെയായ്,","malayalam2":"കാമുകൻ വന്നണഞ്ഞപ്പോളവനിൽച്ചെന്നു വീണവൾ"},{"Number":1291,"malayalam1":"തന്നുള്ളമവരോടൊട്ടി നിൽപ്പൂനമ്മേ മറപ്പതിൽ","malayalam2":"അപ്പോലെന്നെത്തുണക്കാത്തതെന്തുകൊണ്ടെൻറെ നെഞ്ചമേ?"},{"Number":1292,"malayalam1":"നമ്മോടാഗ്രഹമില്ലാത്ത നാഥനെകണ്ടവേളയിൽ","malayalam2":"വെറുക്കില്ലെന്നു സങ്കൽപ്പിച്ചങ്ങോ ട്ടോ ടുകയോ മനം?"},{"Number":1293,"malayalam1":"മനമേ നിൻപ്രിയം പോലെയവർപിന്നാലെ പോകയോ?","malayalam2":"ക്ലേശഭൂയിഷ്ഠരായോർക്ക് തണിയില്ലെന്ന് തോന്നിയോ?"},{"Number":1294,"malayalam1":"പിണങ്ങാൻ ഹേതുവാക്കി തൽഫലമേൽക്കാൻ മടിക്കയോ?","malayalam2":"ഇനിമേലത്തരം കാര്യം നിന്നിൽ ബന്ധപ്പെടുത്തുമോ?"},{"Number":1295,"malayalam1":"കാമുകൻ ലഭിയാക്കലാം ദുഃഖമാം; ലഭ്യമാകവേ","malayalam2":"വേർപെടും ദുഃഖമാം നെഞ്ചിന്നെന്നും ദുഃഖം വിധിച്ചതാം"},{"Number":1296,"malayalam1":"പ്രേമനാഥൻറെ വേർപാടിലേകയായ് വിഷമിക്കവേ","malayalam2":"എന്നെ ദുഃഖത്തിലാഴ്ത്തികൊണ്ടശിക്കാൻ നോക്കുമെൻ മനം"},{"Number":1297,"malayalam1":"നാഥനേവിസ്മരിക്കാത്ത ഹീനനെഞ്ചോടു ചേർന്നു ഞാൻ","malayalam2":"വിസ്മരിക്കാവതല്ലാത്ത ലജ്‌ജാശീലം മറന്നുപോയ്‌"},{"Number":1298,"malayalam1":"അകന്നനാഥനെത്താഴ്ത്തിചൊല്ലുന്നതപമാനമാം","malayalam2":"എന്നുനണ്ണിപ്പുകഴ്ത്തുന്നു ജീവിതത്വരയാൽ മനം"},{"Number":1299,"malayalam1":"ദോഷകാലം വരും നേരമർഹതപ്പെട്ട മാനസം","malayalam2":"തണിയായ് നിന്നിടാവിട്ടാൽ തുണനൽകുന്നതാരഹോ!"},{"Number":1300,"malayalam1":"തനിക്ക് തൻ മനംതന്നേ ബന്ധുവാകാതിരിക്കുകിൽ","malayalam2":"അയലാർ നിശ്ചയം ബന്ധം കാണിക്കാനിടയാകുമോ?"},{"Number":1301,"malayalam1":"പ്രേമനാഥൻറെ ദുഃഖം കണ്ടറിയാനുള്ള തന്ത്രമായ്","malayalam2":"നേരിൽ വന്നണയും നേരം തഴുകാതെ പിണങ്ങുക"},{"Number":1302,"malayalam1":"അന്നത്തിൽ ലവണം പോലെ ജീവിതത്തിൽ പിണക്കവും;","malayalam2":"അളവും വിട്ടുയർന്നെന്നാൽ രണ്ടും ദോഷകരം ഫലം"},{"Number":1303,"malayalam1":"പിണക്കത്താലകന്നോരോടടുക്കാതെയിരിക്കുകിൽ","malayalam2":"ദുഃഖത്തിളാഴ്ന്നിരിപ്പോരെയേറെ ദുഃഖത്തിലാഴ്ത്തലാം"},{"Number":1304,"malayalam1":"പിണക്കം കൂടിദ്വെഷ്യത്തോടിണങ്ങാതെ കഴിഞ്ഞിടൽ","malayalam2":"നീരറ്റുവാടി നിൽക്കുന്ന ലതയിൻ വേരറുക്കലാം"},{"Number":1305,"malayalam1":"സൽസ്വഭാവികളായുള്ള പുരുഷർക്കഴകുണ്ടെങ്കിൽ","malayalam2":"മലർമിഴിക്ക് തോന്നുന്ന പിണക്കം പോൽ രുചിപ്രദം"},{"Number":1306,"malayalam1":"ഇടക്കൊക്കെപ്പിണക്കങ്ങളില്ലെങ്കിൽ പ്രേമജീവിതം","malayalam2":"പുഴുത്തളിഞ്ഞതും മൂപ്പെത്താത്ത കായകൾ പോലെയാം"},{"Number":1307,"malayalam1":"അന്ത്യമീകൂട്ടുവാഴ്ചക്കേർപ്പെടുമോയെന്നൊരുൾ ഭയം","malayalam2":"നിശ്ചയം പ്രേമികൾക്കുണ്ടാവും പിണങ്ങീടുന്നവേളയിൽ"},{"Number":1308,"malayalam1":"പിണക്കം തോന്നിയന്യോന്യം ഖേദിച്ചുനൊന്തിരിക്കവേ","malayalam2":"താപമെന്നാലുളവായെന്നോർത്താലില്ല പ്രയോജനം"},{"Number":1309,"malayalam1":"നിഴലേറ്റു കിടക്കുന്ന നിരേറ്റം ഹൃദ്യമായിടും","malayalam2":"പിണക്കം സ്നേഹപാത്രത്തോടാകുകിൽ രമണീയമാം"},{"Number":1310,"malayalam1":"പിണക്കം തീർത്തിണങ്ങാതെ വാട്ടും നാഥനോടൊപ്പമായ്","malayalam2":"വാഴാൻ വെമ്പുന്ന ചിത്തത്തിനാശതാൻ ഹേതുവായിടും"},{"Number":1311,"malayalam1":"പെണ്മയുള്ളവരിൻ കൺകൾ വിസ്തൃതമങ്ങയിൻ മാറിൽ","malayalam2":"വീഴുന്നു; പൊതുസ്വത്തല്ലോ!കൂട്ടത്തിൽ ഞാനുമുൾപ്പെടാം"},{"Number":1312,"malayalam1":"പിണങ്ങിയിരിക്കവേ നമ്മളേറെ നാൾ ചേർന്നുവാഴണം","malayalam2":"എന്നു ചൊല്ലാൻ നിരൂപിച്ചണ്ടിരിക്കേയൊന്നു തുമ്മി ഞാൻ"},{"Number":1313,"malayalam1":"പുഷ്‌പമാലയണിഞ്ഞെന്നാലേതോ കാമിനി കാണുവാൻ","malayalam2":"മാത്രം ചൂടിയതാണെന്നു ചൊല്ലുവാളെൻറെ കാമുകി"},{"Number":1314,"malayalam1":"ആരേക്കാളിലുമേറേനാം സ്നേഹിക്കുന്നെന്നു ചൊല്ലുകിൽ","malayalam2":"ആരേക്കാളാരേക്കാളെന്ന് ചോദിച്ചു പിണങ്ങീടുവാൾ"},{"Number":1315,"malayalam1":"ഈ ജന്മം പിരിയില്ലാനാമെന്ന് ചൊന്നാൽ മറുജന്മം","malayalam2":"ചേരില്ലെന്നോർത്തവൾ കണ്ണീർ പൊഴിക്കും ശോചനീയമായ്"},{"Number":1316,"malayalam1":"ഓർത്തു ഞാൻ നിന്നെയെന്നായാലോർക്കുവാനായ് മറന്നുവോ?","malayalam2":"എന്തിനെന്നെ മറന്നെന്നായ് പുണരാതെ പിണങ്ങിടും"},{"Number":1317,"malayalam1":"തുമ്മി ഞാൻ; വാഴ്ത്തിനാളെന്നെ; തൽക്ഷണം ഭാവഭേദമായ്","malayalam2":"ആരെയാണോർത്തതെന്നാരാഞ്ഞുടൻ തേങ്ങിക്കരച്ചിലായ്"},{"Number":1318,"malayalam1":"പിണക്കമൊഴിവാക്കാനായ് തുമ്മാതെ ഞാനടങ്ങിയാൽ","malayalam2":"ഉള്ളിലുള്ളതൊളിപ്പിക്കുന്നെന്നു ചൊല്ലിക്കരഞ്ഞിടും"},{"Number":1319,"malayalam1":"പിണക്കിലനുരഞ്ജിപ്പിന്നടുത്താലിതുപോലല്ലോ","malayalam2":"മറ്റു പെൺകളിലും താങ്കളെന്നു ചൊല്ലിക്കയർത്തിടും"},{"Number":1320,"malayalam1":"സൗന്ദര്യമാസ്വദിച്ചൽപ്പനേരം വീക്ഷിച്ചിരിക്കുകിൽ","malayalam2":"ആരെപ്പോലെയിരിപ്പൂഞാനെന്ന് കോപാന്ധയായിടും"},{"Number":1321,"malayalam1":"കുറ്റമില്ലെങ്കിലും നാഥൻ തമ്മിലൊന്നു പിണങ്ങണം","malayalam2":"ഇടക്കതാവശ്യം തന്നേ സ്നേഹമായ് പെരുമാറുവാൻ"},{"Number":1322,"malayalam1":"പിണക്കത്താലവർ ചെയ്യും നന്മ ചെറുതായ് തോന്നിടും","malayalam2":"പിണക്കം നൽകിടും ദുഃഖമെന്നാലും സുഖമുള്ളതാം"},{"Number":1323,"malayalam1":"മണ്ണിൽ നീരെന്നപോലൊന്നായ് വാഴും നാഥൻറെ നേരെഞാൻ","malayalam2":"മുഷിഞ്ഞാൽ ലഭ്യമാമിമ്പം നാകലോകത്തുമില്ലയേ"},{"Number":1324,"malayalam1":"എന്നും കാമുകനെക്കൂടെ നിറുത്താൻ പിണങ്ങുമ്പോഴേ","malayalam2":"എന്നുള്ളിൽ വീരയോദ്ധാക്കൾ പടയോട്ടം നടത്തുമേ"},{"Number":1325,"malayalam1":"ഹേതുവൊന്നുമേയില്ലാതെ പിണങ്ങിമാറിനിൽക്കിലും","malayalam2":"മെലിഞ്ഞസൗന്ദര്യം നോക്കീട്ടിമ്പമൂറുന്നു കാമുകൻ"},{"Number":1326,"malayalam1":"അന്നമുണ്ണുന്നതേക്കാൾ മുന്നുണ്ടതോർക്കൽ പ്രിയംകരം","malayalam2":"പ്രേമികൾ പിണങ്ങുമ്പോഴുമോർമ്മ സന്തോഷദായകം"},{"Number":1327,"malayalam1":"പ്രേമപിണക്കമുണ്ടായാൽ തോറ്റവർ താൻ ജയിച്ചവർ","malayalam2":"ഇണങ്ങിച്ചേർന്നു കൂടുമ്പോളറിയാം സ്നേഹവാർച്ചയാൽ"},{"Number":1328,"malayalam1":"പിണക്കിൽ നെറ്റിവാർക്കുന്ന വിയർപ്പിൻ വാസമേൽക്കുവാൻ","malayalam2":"പിണങ്ങിപ്പിന്നെ ചേരാനായിനിയും സാദ്ധ്യമാകുമോ?"},{"Number":1329,"malayalam1":"കണ്മണീ നീ പിണങ്ങിക്കൊള്ളിണങ്ങാൻ നിൻറെ മുമ്പിൽ ഞാൻ","malayalam2":"കെഞ്ചിനിന്നുജയിക്കാനായ് രാക്കാലം നീണ്ടുപോകണം"},{"Number":1330,"malayalam1":"കാമുകർകിമ്പമേകുന്നു പിണക്ക; മതു തീർന്ന പിൻ","malayalam2":"ഇണങ്ങിക്കൂടി വാഴുമ്പോൾ പിണക്കം മോദജന്യമാം"}]}